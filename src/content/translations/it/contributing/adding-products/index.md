---
title: Aggiungere prodotti
description: La politica che usiamo per l'aggiunta di portafogli e dapp su ethereum.org
lang: it
---

_Una nota sull'aggiunta di portafogli: nell'ambito della [nostra tabella di marcia relativa al prodotto per il T1](https://github.com/ethereum/ethereum-org-website/issues/5105), stiamo perfezionando la pagina dei portafogli. Sarà incluso il perfezionamento dei criteri di inserimento per la pagina dei portafogli. Finché non avremo ricercato, stabilito e pubblicato i criteri di inserimento rivisti, non aggiungeremo attivamente alcun nuovo portafoglio al sito web._

# Aggiungere prodotti su Ethereum {#adding-products}

Chiunque è libero di suggerire nuovi portafogli e dapp da aggiungere ai contenuti su ethereum.org, ove ritenuto appropriato. **No, non elencheremo la tua dapp sulla nostra pagina iniziale**

Attualmente, portafogli e dapp vengono elencati su:

- ethereum.org/wallets
- ethereum.org/wallets/find-wallet
- ethereum.org/dapps
- ethereum.org/get-eth

**Sei pregato/a di suggerire solo nuove risorse su queste pagine.**

Pur accogliendo di buon grado i nuovi inserimenti, scegliamo i portafogli e le dapp correnti in base a un'esperienza che tentiamo di creare per i nostri utenti. Questa si basa su alcuni dei nostri principi di progettazione:

- _Ispirazionale:_ tutto su ethereum.org dovrebbe offrire agli utenti qualcosa di nuovo
- _Una storia utile_: le risorse elencate dovrebbero fornire un momento di comprensione
- _Credibile_: aziende/progetti dovrebbero essere tutti legittimi per minimizzare i rischi per gli utenti

In generale, **ethereum.org vuole fornire una "esperienza di accesso senza problemi" ai nuovi utenti**. Per questo, aggiungiamo portafogli/dapp in base a:

- facilità d'uso
- interoperabilità con altri prodotti
- sicurezza
- longevità

Ecco il nostro quadro decisionale, più nel dettaglio. Sentiti libero/a di fornire feedback o suggerire modifiche.

## Il quadro decisionale {#decision-framework}

### Criteri per l'inclusione: gli elementi imprescindibili {#criteria-for-inclusion-the-must-haves}

- **Un prodotto testato per la sicurezza** – Attraverso un controllo, un team di sicurezza interno o altri metodi, la sicurezza del prodotto deve essere testata in modo affidabile. Questo riduce il rischio per gli utenti e ci dimostra che prendi la sicurezza sul serio.
- **Il prodotto deve essere "live" da almeno 6 mesi** – Questo è un altro indice di sicurezza. 6 mesi sono un buon periodo di tempo per individuare bug critici o utilizzi impropri.
- **Gestito da un team attivo** – Aiuta ad assicurare la qualità e garantire che gli utenti riceveranno supporto in caso di richieste.
- **Elenco d'informazioni oneste e accurate** - Ci si aspetta che ogni elenco suggerito dai progetti sia fornito con informazioni oneste e accurate. I prodotti che falsificano le informazioni per l'inserimento, come la dichiarazione che il prodotto è "open source" quando invece non lo è, saranno rimossi.

### Criteri per la classificazione: gli aspetti preferenziali {#criteria-for-ranking-the-nice-to-haves}

La tua dapp o portafoglio potrebbero essere elencati su ethereum.org in posizione meno prominente rispetto ad altre risorse per i seguenti criteri.

**Portafogli**

- **Fiat on-ramp** – Evita molta potenziale frizione nell'esperienza di un nuovo utente con un portafoglio. Se un utente deve finanziare un portafoglio tramite una piattaforma di scambio, possono passare giorni prima che possa provare il portafoglio a causa dei controlli "know-your-customer".
- **Supporato dalla maggiornaza delle dapp** – I contenuti di ethereum.org mirano a far mettere gli utenti al lavoro con un portafoglio e gli ETH prima di mostrare loro le dapp. Se le dapp non supportano la connessione col tuo portafoglio, l'esperienza potrebbe risultare compromessa.

**Dapp**

- **Puoi accedervi tramite la maggioranza dei portafogli elencati** – Le dapp dovrebbero funzionare con gran parte dei portafogli elencati su ethereum.org.
- **Gli utenti possono provarle da soli –** Un singolo utente dovrebbe poter usare la tua dapp e ottenere qualcosa di tangibile.

**Entrambi**

- **Accesso** – Il tuo prodotto dovrebbe offrire un'esperienza d'accesso ben progettata per aiutare e istruire gli utenti. Oppure dovrebbe offrire contenuti di supporto come articoli o video.
- **Non detentivo** – Gli utenti controllano i propri fondi. Se il prodotto scompare, gli utenti potranno comunque accedere e spostare i propri fondi.
- **Accessibile globalmente** – Il prodotto non deve avere limitazioni geografiche o requisiti KYC che escludono certe persone dall'accesso al servizio.
- **Open source** – Il codice dovrebbe essere accessibile e dovresti accettare PR dalla community nel complesso.
- **Community** – Hai una community dedicata, ad esempio su Discord, in cui gli utenti possono interagire con il tuo team per ricevere supporto o suggerire nuove funzionalità.

## Criteri nella pratica {#criteria-in-practice}

Più criteri soddisfi, più probabilità ci sono che il tuo prodotto venga elencato su ethereum.org.

Un prodotto elencato che soddisfa solo gli aspetti imprescindibili potrebbe essere rimosso se viene suggerito un nuovo prodotto che soddisfa gli aspetti imprescindibili e diversi elementi preferenziali.

Altre cose confluiranno in questa decisione:

- Aggiungere piuttosto che sostituire corromperà l'UX della pagina?
  - Il nostro sito è essenzialmente educativo e lo scopo principale è quello di spiegare Ethereum e i concetti pertinenti. Aggiungendo troppe opzioni per gli utenti, le pagine potrebbero divenire meno leggibili e dunque meno utili.
- La pagina rischia di paralizzare l'utente nella scelta?
  - Come quando ti siedi a sfogliare Netflix per ore, perché non riesci a decidere cosa guardare. Confondere i nuovi utenti con troppe scelte è un rischio.

Si tratta di una decisione di progettazione che spetta a ethereum.org.

Ma stai sereno, **ci saranno dei link ad altri siti web che classificano più dapp/portafogli**

### Ordine dei prodotti {#product-ordering}

A meno che non vengano ordinati specificamente in modo diverso, ad esempio alfabeticamente, i prodotti saranno mostrati in ordine di inserimento nella pagina, dal più recente al meno recente. In altre parole, i prodotti più nuovi sono aggiunti in fondo all'elenco.

### Termini di utilizzo {#terms-of-use}

Ti invitiamo anche a consultare i nostri [termini di utilizzo](/terms-of-use/). Le informazioni su ethereum.org sono fornite esclusivamente a fini di informazione generale.

## Manutenzione {#maintenance}

In linea con la natura fluida di Ethereum, team e prodotti vanno e vengono e l'innovazione avviene quotidianamente, quindi effettueremo controlli di routine dei nostri contenuti per:

- garantire che tutti i portafogli e dapp elencati soddisfino ancora i nostri criteri
- verificare che non ci siano prodotti suggeriti che soddisfano più criteri rispetto a quelli attualmente elencati

A tale riguardo, puoi aiutarci controllando e facendoci sapere. [Crea un ticket](https://github.com/ethereum/ethereum-org-website/issues/new?assignees=&labels=feature+%3Asparkles%3A&projects=&template=feature_request.yaml&title=Feature+request) o invia un'email a [website@ethereum.org](mailto:website@ethereum.org)

_Stiamo anche studiando altre opzioni per votare, in modo tale che la community possa indicare le proprie preferenze ed evidenziare i migliori prodotti che dovremmo consigliare._

---

## Aggiungi il tuo prodotto {#add-your-product}

Se desideri aggiungere a ethereum.org un portafoglio o una dapp che soddisfa i criteri, crea un ticket su GitHub.

<ButtonLink to="https://github.com/ethereum/ethereum-org-website/issues/new/choose">
  Crea un ticket
</ButtonLink>
