---
title: Finanza decentralizzata (DeFi)
description: Una panoramica sulla DeFi in Ethereum
lang: it
template: use-cases
emoji: ":money_with_wings:"
image: ../../../../assets/use-cases/defi.png
alt: Logo di Eth in mattoncini Lego.
sidebarDepth: 3
summaryPoint1: Un'alternativa globale e aperta all'attuale sistema finanziario.
summaryPoint2: Prodotti che consentono di prendere in prestito, risparmiare, investire, scambiare e altro ancora.
summaryPoint3: Basati sulla tecnologia open-source con cui chiunque può programmare.
---

DeFi è un sistema finanziario aperto e globale creato per l'era di internet - un'alternativa a un sistema opaco, rigidamente controllato e tenuto insieme da infrastrutture e processi vecchi di decenni. Offre controllo e visibilità sul proprio denaro. Fornisce esposizione ai mercati globali e alternative alla propria valuta locale o alle opzioni bancarie. I prodotti DeFi aprono servizi finanziari a chiunque abbia una connessione internet e sono prevalentemente detenuti e mantenuti dai loro utenti. Finora decine di miliardi di dollari di criptovalute sono fluiti attraverso le applicazioni DeFi e crescono ogni giorno.

## Cosa significa DeFi? {#what-is-defi}

DeFi è un termine collettivo per prodotti e servizi finanziari accessibili a chiunque possa usare Ethereum, ovvero chiunque abbia una connessione a internet. Con DeFi, i mercati sono sempre aperti e non esistono autorità centralizzate che possano bloccare pagamenti o negare accessi. I servizi che precedentemente erano lenti e soggetti a errori umani sono automatici e più sicuri ora che sono gestiti dal codice, ispezionabile ed esaminabile da tutti.

Là fuori c'è una criptoeconomia in espansione, in cui è possibile prestare, prendere in prestito, guadagnare interessi e molto altro. Gli esperti di criptovalute argentini hanno usato la DeFi per fuggire dall'inflazione paralizzante. Le aziende hanno iniziato a trasmettere ai dipendenti gli stipendi in tempo reale. Alcune persone hanno persino estinto e pagato prestiti di milioni di dollari senza necessità di alcuna identificazione personale.

<YouTube id="H-O3r2YMWJ4" />

## DeFi e finanza tradizionale {#defi-vs-tradfi}

Uno dei modi migliori per individuare il potenziale della DeFi è comprendere i problemi ad oggi esistenti.

- Ad alcune persone non è consentito aprire un conto bancario o usare i servizi finanziari.
- La mancanza di accesso ai servizi finanziari può impedire alle persone di essere assunte dalle aziende.
- I servizi finanziari possono bloccare la ricezione di pagamenti.
- Un pericolo nascosto dei servizi finanziari riguarda i dati personali degli utenti.
- Governi e istituzioni centralizzate possono chiudere i mercati a loro piacimento.
- Gli orari di trading sono spesso limitati agli orari lavorative di fusi orari specifici.
- I bonifici possono impiegare giorni a causa dei processi umani interni.
- Esiste un sovrapprezzo connessi ai servizi finanziari perché le istituzioni intermediarie hanno diritto alla loro parte.

### Un confronto {#defi-comparison}

| DeFi                                                                                                              | Finanza tradizionale                                                                                                                         |
| ----------------------------------------------------------------------------------------------------------------- | -------------------------------------------------------------------------------------------------------------------------------------------- |
| Detieni il tuo denaro.                                                                                            | Il tuo denaro è detenuto da società.                                                                                                         |
| Controlli dove va il tuo denaro e come viene speso.                                                               | Devi affidarti alle società e alla loro buona gestione del tuo denaro, ad esempio non prestando a debitori rischiosi.                        |
| I trasferimenti di fondi hanno luogo in pochi minuti.                                                             | I pagamenti possono impiegare giorni a causa dei processi manuali.                                                                           |
| L'attività connessa alle transazioni è pseudonimizzata.                                                           | L'attività finanziaria è strettamente legata alla tua identità.                                                                              |
| La DeFi è aperta a tutti.                                                                                         | Devi fare richiesta per usare i servizi finanziari.                                                                                          |
| I mercati sono sempre aperti.                                                                                     | I mercati chiudono perché i dipendenti necessitano di pause.                                                                                 |
| Si basa sulla trasparenza: tutti possono esaminare i dati di un prodotto e studiare il funzionamento del sistema. | Gli istituto finanziari sono libri chiusi: non puoi chiedere di vederne lo storico creditizio, i registri delle attività gestite e così via. |

<ButtonLink to="/dapps/?category=finance">
  Esplora le app di DeFi
</ButtonLink>

## Tutto è iniziato con Bitcoin... {#bitcoin}

Bitcoin può essere considerato sotto molti aspetti la prima applicazione DeFi. Bitcoin consente di possedere e controllare realmente il valore e inviarlo ovunque in tutto il mondo. Infatti, a molte persone che non si fidano l'una dell'altra, offre un metodo per accordarsi su un libro mastro di conti, senza la necessità di un intermediario fidato. Bitcoin è aperto a tutti e nessuno ha l'autorità di cambiarne le regole. Le regole di Bitcoin, come la sua scarsità e la sua apertura, sono scritte nella tecnologia. Non è come la finanza tradizionale, in cui i governi possono stampare moneta che svaluta i risparmi e in cui le aziende possono chiudere i mercati.

Ethereum si basa su questo. Come per Bitcoin, le regole non cambiano da un momento all'altro e tutti possono accedervi. Ma rende anche programmabile questo denaro digitale, usando i [contratti intelligenti](/glossary#smart-contract), così che tu possa andare oltre l'archiviazione e l'invio di valore.

<YouTube id="qFBYB4W2tqU" />

## Denaro programmabile {#programmable-money}

Sembra una cosa strana: perché mai dovrei voler programmare il mio denaro? Eppure, questa è molto più di una semplice funzionalità predefinita dei token di Ethereum. Chiunque può programmare la logica nei pagamenti. In questo modo si può beneficiare del controllo e della sicurezza di Bitcoin insieme ai servizi forniti dagli istituti finanziari. Ciò consente di fare cose con le criptovalute che non si possono fare con Bitcoin, come prendere e dare in prestito, pianificare pagamenti, investire in fondi indicizzati e altro.

<InfoBanner shouldSpaceBetween emoji=":eyes:">
  <div>Esplora i nostri suggerimenti sulle applicazioni DeFi da provare se stai scoprendo il mondo di Ethereum.</div>
  <ButtonLink to="/dapps/?category=finance">
    Esplora le app di DeFi
  </ButtonLink>
</InfoBanner>

## Cosa puoi fare con la DeFi? {#defi-use-cases}

Esiste un'alternativa decentralizzata a gran parte dei servizi finanziari. Ma Ethereum offre anche una serie di opportunità per creare prodotti finanziari completamente nuovi. Si tratta di un elenco in continua crescita.

- [Inviare denaro in tutto il mondo](#send-money)
- [Fare fluire denaro in tutto il mondo](#stream-money)
- [Accedere a valute stabili](#stablecoins)
- [Prendere in prestito fondi con garanzia](#lending)
- [Concedere in prestito fondi senza garanzia](#flash-loans)
- [Creare risparmi di criptovalute](#saving)
- [Scambiare token](#swaps)
- [Far crescere il tuo portafoglio](#investing)
- [Finanziare le tue idee](#crowdfunding)
- [Acquistare assicurazioni](#insurance)
- [Gestire il tuo portafoglio](#aggregators)

<Divider />

### Inviare denaro in tutto il mondo {#send-money}

In quanto blockchain, Ethereum è progettato per inviare transazioni in modo sicuro e globale. Come Bitcoin, Ethereum rende l'invio di denaro in tutto il mondo tanto facile quanto l'invio di un'e-mail. Basta inserire il [nome ENS](/nft/#nft-domains) del tuo destinatario (come bob.eth) o l'indirizzo del suo conto dal proprio portafoglio e il pagamento gli arriverà (solitamente) in pochi minuti. Per inviare o ricevere pagamenti, è necessario un [portafoglio](/wallets/).

<ButtonLink to="/dapps/?category=finance">
  Visualizza le dApp di pagamento
</ButtonLink>

#### Trasmettere denaro in tutto il mondo... {#stream-money}

Su Ethereum è inoltre possibile trasmettere denaro, ad esempio per pagare lo stipendio di qualcuno nel giro di pochi secondi, dando al destinatario accesso al suo denaro ogniqualvolta ne abbia bisogno, oppure per noleggiare qualcosa all'istante, come un magazzino o uno scooter elettrico.

Se invece non si desidera inviare o trasmettere [ETH](/eth/) a causa della variabilità del suo valore, esistono valute alternative su Ethereum: le stablecoin.

<Divider />

### Accedere a valute stabili {#stablecoins}

La volatilità delle criptovalute è un problema per molti prodotti finanziari e per molte spese in generale. La comunità DeFi ha risolto questo problema con le stablecoin. Il loro valore resta ancorato a un altro attivo, solitamente una valuta popolare come il dollaro.

Monete come Dai o USDC hanno un valore che resta compreso entro pochi centesimi di dollaro. Ciò le rende perfette per guadagnare o per transazioni al dettaglio. Molte persone in America Latina hanno usato le stablecoin come metodo per proteggere i propri risparmi in un momento di grande incertezza per le valute nazionali.

<ButtonLink to="/stablecoins/">
  Altro sulle stablecoin
</ButtonLink>

<Divider />

### Prendere in prestito {#lending}

Esistono due sistemi principali per prendere in prestito denaro da creditori decentralizzati.

- Peer-to-peer, quando un debitore prende in prestito direttamente da un creditore specifico.
- All'interno di un pool, quando i creditori forniscono fondi (liquidità) a un pool da cui i debitori possono prendere denaro in prestito.

<ButtonLink to="/dapps/?category=finance">
  Vedi le dApp di prestito
</ButtonLink>

L'utilizzo di un creditore decentralizzato offre molti vantaggi...

#### Prendere in prestito con discrezione {#borrowing-privacy}

Oggi, dare e prendere in prestito denaro dipende esclusivamente dagli individui coinvolti. Prima di concedere un prestito, le banche devono comprendere quanto è probabile che venga restituito.

Il prestito decentralizzato funziona senza che alcuna parte debba identificarsi. Il debitore deve produrre garanzie reali, che il creditore riceverà automaticamente se il prestito non viene restituito. Alcuni creditori accettano persino NFT come garanzia reale. Gli NFT sono atti collegati ad attivi unici, ad esempio un dipinto. [Maggiori informazioni sugli NFT](/nft/)

In questo modo è possibile prendere denaro in prestito senza controlli del credito o senza dover trasmettere informazioni private.

#### Accesso a fondi globali {#access-global-funds}

Se si ricorre ad un creditore decentralizzato, si ha accesso a fondi depositati da qualunque parte del mondo, non solo ai fondi in custodia presso la banca o l'istituto prescelto. Questo rende i prestiti più accessibili e migliora i tassi d'interesse.

#### Vantaggi fiscali {#tax-efficiencies}

Il prestito può dare accesso ai fondi di cui si ha bisogno senza dover vendere i propri ETH (evento imponibile). Gli ETH si possono usare piuttosto come garanzia reale per un prestito di stablecoin. In questo modo si può beneficiare del flusso di cassa necessario mantenendo al contempo i propri ETH. Le stablecoin sono token di gran lunga migliori quando si ha bisogno di denaro, poiché il loro valore non fluttua come nel caso degli ETH. [Maggiori informazioni sulle stablecoin](#stablecoins)

#### Prestiti flash {#flash-loans}

I prestiti rapidi (Flash Loans) sono una forma di prestito decentralizzato più sperimentale, che consente di prendere in prestito senza garanzia reale e senza fornire alcuna informazione personale.

Al momento non sono ampiamente accessibili ai non professionisti, ma danno un'idea di cosa potrebbe diventare possibile per tutti in futuro.

Si basano sul fatto che il prestito viene ricevuto e restituito nell'ambito della stessa transazione. Se non può essere restituito, la transazione si annulla come se non avesse mai avuto luogo.

I fondi spesso usati sono mantenuti in fonti di liquidità (grandi fonti di fondi usati per il prestito). Se non sono utilizzati in un dato momento, questi fondi danno a qualcuno l'opportunità di prenderli in prestito, concludere affari e restituirli interamente e letteralmente in contemporanea alla ricezione del prestito.

Ciò significa che occorre integrare molta logica in una transazione su misura. Un esempio semplice potrebbe essere il fatto di ricorrere ad un prestito rapido della maggior quantità possibile di un attivo a un prezzo determinato, al fine di rivenderlo su una piattaforma di scambio diversa a un prezzo più alto.

Quindi, in una singola transazione si verifica quanto segue:

- Prendi in prestito un importo X di $asset a $1,00 dalla borsa A
- Vendi X $asset sulla borsa B a $1,10
- Ripaghi il prestito sulla borsa A
- Tieni il profitto meno la commissione di transazione

Se l'offerta sulla piattaforma di scambio B crollasse improvvisamente e l'utente non riuscisse ad acquistare abbastanza da coprire il prestito originale, la transazione non andrebbe a buon fine.

Per mettere in pratica l'esempio di cui sopra nel mondo della finanza tradizionale, sarebbe necessario un importo di denaro enorme. Queste strategie di guadagno sono accessibili solo a chi detiene già un pingue patrimonio. I prestiti rapidi sono l'esempio di un futuro in cui avere denaro non è necessariamente un prerequisito per fare denaro.

[Maggiori informazioni sui prestiti rapidi](https://aave.com/flash-loans/)

<Divider />

### Inizia a risparmiare con le criptovalute {#saving}

#### Concedere prestiti {#lending}

Puoi guadagnare gli interessi sulle tue criptomonete prestandole e facendo crescere i tuoi fondi in tempo reale. In questo momento, i tassi d'interesse sono molto superiori rispetto a quello che ti può offrire la tua banca locale (se sei abbastanza fortunato da potervi accedere). Ecco un esempio:

- Presti i tuoi 100 Dai, una [stablecoin](/stablecoins/), a un prodotto come Aave.
- Ricevi 100 Aave Dai (aDai), un token che rappresenta i tuoi Dai prestati.
- I tuoi aDai aumenteranno in base ai tassi d'interesse, facendo crescere il saldo del tuo portafoglio. In base all'APR, il saldo del tuo portafoglio raggiungerà qualcosa come 100,1234 dopo qualche giorno o anche solo qualche ora!
- Puoi prelevare un importo di Dai regolare pari al tuo saldo di aDai in qualsiasi momento.

<ButtonLink to="/dapps/?category=finance">
  Vedi le dApp per prestare
</ButtonLink>

#### Lotterie senza perdite {#no-loss-lotteries}

Le lotterie senza perdite come PoolTogether sono un metodo innovativo e divertente per risparmiare denaro.

- Compri 100 ticket usando 100 token Dai.
- Ricevi 100 plDai, che rappresentano i tuoi 100 ticket.
- Se uno dei tuoi ticket viene estratto come vincente, il tuo saldo plDai aumenta in misura pari all'importo del montepremi.
- Se non vinci, i tuoi 100 plDai vengono aggiunti all'estrazione della settimana successiva.
- Puoi prelevare in qualsiasi momento un importo di Dai regolare, pari al tuo saldo di plDai.

Il montepremi è composto da tutti gli interessi generati prestando i depositi di ticket, come nell'esempio di prestito di cui sopra.

<ButtonLink isSecondary to="https://pooltogether.com">
  Prova PoolTogether
</ButtonLink>

<Divider />

### Scambia token {#swaps}

Esistono migliaia di token su Ethereum. Le piattaforme di scambio decentralizzate (DEX) consentono di scambiare diversi token, ogni volta che vuoi, senza mai rinunciare al controllo dei tuoi attivi. È come ricorrere a un cambiavalute quando vai all'estero. Ma la versione DeFi non chiude mai. I mercati sono aperti 24 ore su 24, 7 giorni su 7, 365 giorni l'anno e la tecnologia assicura che ci sarà sempre qualcuno che accetti uno scambio.

Ad esempio, se vuoi usare la lotteria senza perdite PoolTogether (descritta sopra), avrai bisogno di un token come Dai o USDC. Queste DEX consentono di scambiare gli ETH con altri token e viceversa quando hai finito.

<ButtonLink to="/dapps/?category=finance">
  Visualizza gli scambi di token
</ButtonLink>

<Divider />

### Trading avanzato {#trading}

Esistono opzioni più avanzate per i trader che amano avere un po' più di controllo, come ordini limitati, scambi perpetui, scambi con margine e molto altro. Con gli scambi decentralizzati hai accesso alla liquidità globale, i mercati non chiudono mai e mantieni sempre il controllo dei tuoi attivi.

Se usi uno scambio centralizzato, devi depositare i tuoi attivi prima dell'operazione e metterli nelle loro mani. Mentre sono depositati, gli attivi sono a rischio, poiché gli scambi centralizzati sono bersagli ghiotti per gli hacker.

<ButtonLink to="/dapps/?category=finance">
  Vedi le dApp di trading
</ButtonLink>

<Divider />

### Fai crescere il tuo portafoglio {#investing}

Esistono prodotti per la gestione di fondi su Ethereum che mirano a far crescere il tuo portafoglio in base a una strategia di tua scelta. È un sistema automatico, aperto a tutti e non richiede un gestore umano, che prenderebbe parte dei tuoi profitti.

Un buon esempio è il [fondo DeFi Pulse Index (DPI)](https://defipulse.com/blog/defi-pulse-index/). Si tratta di un fondo che si ribilancia automaticamente per garantire che il tuo portafoglio includa sempre [i migliori token DeFi per capitalizzazione di mercato](https://www.coingecko.com/en/defi). Non dovrai mai preoccuparti di gestire i dettagli e potrai prelevare dal fondo ogni volta che vorrai.

<ButtonLink to="/dapps/?category=finance">
  Vedi le dApp d'investimento
</ButtonLink>

<Divider />

### Finanzia le tue idee {#crowdfunding}

Ethereum è una piattaforma ideale per il crowdfunding:

- I finanziatori potenziali possono venire da qualsiasi parte - Ethereum e i suoi token sono aperti a tutti, ovunque nel mondo.
- È trasparente, in tal modo i responsabili possano provare quanto denaro è stato raccolto. Puoi persino tracciare quanti dei fondi vengono spesi in seguito.
- I responsabili possono configurare rimborsi automatici se, ad esempio, ci sono scadenze specifiche e importi minimi che non sono soddisfatti.

<ButtonLink to="/dapps/?category=finance">
  Visualizza le dapp di crowdfunding
</ButtonLink>

#### Quadratic funding {#quadratic-funding}

Ethereum è un software open source e finora una parte importante del lavoro è stata finanziata dalla comunità. Ciò si è tradotto nello sviluppo di un nuovo e interessante modello di finanziamento: il finanziamento quadratico. Questo finanziamento ha il potenziale di migliorare il modo in cui finanzieremo tutti i tipi di beni pubblici in futuro.

Il finanziamento quadratico assicura che i progetti che riceveranno più finanziamenti siano quelli con la domanda più unica. In sintesi, i progetti che cercano di migliorare la vita del maggior numero di persone. Ecco come funziona:

1. È presente un pool corrispondente di fondi donati.
2. Viene avviata una serie di finanziamenti pubblici.
3. Le persone possono segnalare la propria domanda per un progetto, donando denaro.
4. Una volta terminata la serie, il gruppo corrispondente è distribuito ai progetti. Quelli con la domanda più unica ottengono la quantità più importante dal pool corrispondente.

Questo significa che il progetto A con le sue 100 donazioni di 1 dollaro potrebbe finire per ricevere maggiori finanziamenti rispetto al progetto B, che ha una singola donazione di 10 000 dollari (in base alle dimensioni del gruppo corrispondente).

[Maggiori informazioni sul finanziamento quadratico](https://wtfisqf.com)

<Divider />

### Assicurazione {#insurance}

L'assicurazione decentralizzata mira a rendere l'assicurazione più economica, rapida a livello di rimborsi e anche più trasparente. Con una maggiore automazione, la copertura è più conveniente e i rimborsi molto più rapidi. I dati usati per decidere in merito alle richieste sono completamente trasparenti.

I prodotti di Ethereum, come qualsiasi altro software, possono essere soggetti a bug ed exploit. Quindi, al momento molti dei prodotti assicurativi in questo segmento si concentrano sulla protezione degli utenti contro la perdita di fondi. Esistono però progetti che iniziano a proporre coperture contro tutti i possibili eventi che la vita può portare con sé. Un ottimo esempio è la copertura Etherisc's Crop, che mira a [proteggere i piccoli proprietari terrieri in Kenya contro siccità e inondazioni](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). L'assicurazione decentralizzata può fornire una copertura più economica per gli agricoltori, spesso tagliati fuori dalle assicurazioni tradizionali.

<ButtonLink to="/dapps/?category=finance">
  Visualizza le dApp assicurative
</ButtonLink>

<Divider />

### Aggregatori e gestori di portafogli {#aggregators}

Con così tante cose in ballo, avrai bisogno di un modo per tenere traccia di tutti i tuoi investimenti, prestiti e transazioni. Esistono molti prodotti che ti consentono di coordinare tutta l'attività di DeFi da un unico punto. È il bello dell'architettura aperta della DeFi. I team possono costruire interfacce in cui non ti limiti a visualizzare i saldi relativi ai vari prodotti, bensì puoi anche usarne le funzionalità. Potresti trovarlo utile mentre scopri maggiori informazioni sulla DeFi.

<ButtonLink to="/dapps/?category=finance">
  Visualizza le dApp del portfolio
</ButtonLink>

<Divider />

## Come funziona la DeFi? {#how-defi-works}

La DeFi usa le criptovalute e i contratti intelligenti per fornire servizi che non necessitano di intermediari. Nel mondo finanziario di oggi, gli istituti finanziari fungono da garanti delle transazioni. Questo dà a tali istituti un potere immenso, perché il denaro degli utenti fluisce attraverso di loro. Inoltre, miliardi di persone in tutto il mondo non possono nemmeno accedere a un conto bancario.

Nella DeFi, un contratto intelligente sostituisce l'istituzione finanziaria nella transazione. Un contratto intelligente è un tipo di conto di Ethereum che può detenere fondi e inviarli/rimborsarli secondo certe condizioni. Nessun può alterare quel contratto intelligente una volta attivato; sarà sempre eseguito come programmato.

Un contratto progettato per recapitare un'indennità o un salario, potrebbe esser programmato per inviare denaro dal Conto A al Conto B, ogni venerdì. E lo continuerà a fare finché il Conto A conterrà i fondi necessari. Nessuno può modificare il contratto e aggiungere il Conto C come destinatario per rubare i fondi.

Inoltre, i contratti sono pubblici e possono essere ispezionati e controllati da chiunque. Questo significa che eventuali contratti malevoli tendono a finire sotto l'esame della comunità abbastanza rapidamente.

Ciò significa che al momento vi è la necessità di fidarsi dei membri più tecnici della comunità di Ethereum, capaci di leggere il codice. La community basata sull'open source aiuta a mantenere sotto controllo gli sviluppatori, ma questa necessità, sarà ridotta col tempo, mentre i contratti intelligenti divengono più facili da leggere e sono sviluppati nuovi metodi per provare l'affidabilità del codice.

## Ethereum e DeFi {#ethereum-and-defi}

Ethereum è la base perfetta per la DeFi, per diverse ragioni:

- Nessuno possiede Ethereum o i contratti intelligenti che vi risiedono: questo da' a tutti l'opportunità di usare le DeFi. Significa anche che nessuno può modificare le regole a propria discrezione.
- I prodotti della DeFi parlano tutti la stessa lingua dietro le quinte: Ethereum. Questo significa che molti dei prodotti funzionano insieme senza soluzione di continuità. Puoi prestare token su una piattaforma e scambiare il token fruttifero di interessi su un altro mercato e con un'applicazione completamente diversa. È esattamente come incassare punti fedeltà presso la propria banca.
- I token e la criptovaluta si basano su Ethereum, un registro condiviso. In fondo, tenere traccia delle transazioni e della proprietà è la specialità di Ethereum.
- Ethereum offre la massima libertà finanziaria: gran parte dei prodotti non assume mai la custodia dei tuoi fondi, lasciandoti il controllo.

Puoi pensare alla DeFi in termini di strati:

1. La Blockchain: Ethereum contiene lo storico delle transazioni e lo stato dei conti.
2. Gli attivi - [ETH](/eth/) e gli altri token (valute).
3. I protocolli: [contratti intelligenti](/glossary/#smart-contract) che forniscono la funzionalità, ad esempio, un servizio che consente il prestito decentralizzato delle risorse.
4. [Le applicazioni](/dapps/) - I prodotti che usiamo per gestire e accedere ai protocolli.

## Costruire la DeFi {#build-defi}

La DeFi è un movimento open source. I protocolli e le applicazioni della DeFi sono tutti aperti in modo che gli utenti possano sottoporli a ispezioni, diramazioni e innovazioni. In ragione di questa pila stratificata (tutti condividono la stessa blockchain di base e gli stessi attivi), i protocolli possono essere mescolati e abbinati per offrire opportunità uniche di combinazioni.

<ButtonLink to="/developers/docs/dapps/">
  Maggiori informazioni sulla creazione di dApp
</ButtonLink>

## Ulteriori letture {#futher-reading}

### Dati sulla DeFi {#defi-data}

- [DeFi Prime](https://defiprime.com/)
- [DeFi Llama](https://defillama.com/)
- [DeFi Rate](https://defirate.com/)

### Articoli sulla DeFi {#defi-articles}

- [Una guida per principianti alla DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6 gennaio 2020_

### Video {#videos}

- [Finematics - Formazione sulla finanza decentralizzata](https://finematics.com/) – _Video sulla DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) - _Basi della DeFi: tutto ciò che occorre sapere per muovere i primi passi in questo mondo talvolta sconcertante._
- [Whiteboard Crypto](https://youtu.be/17QRFlml4pA) _Cos'è la DeFi?_

### Community {#communities}

- [Server discord di DeFi Llama](https://discord.gg/buPFYXzDDd)
- [Server discord di DeFi Pulse](https://discord.gg/Gx4TCTk)
