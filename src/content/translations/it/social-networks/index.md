---
title: Social network decentralizzati
description: Una panoramica dei social network decentralizzati su Ethereum
lang: it
template: use-cases
emoji: ":mega:"
sidebarDepth: 2
image: ../../../../assets/ethereum-learn.png
summaryPoint1: Piattaforme basate sulla blockchain per l'interazione sociale e la creazione e distribuzione di contenuti.
summaryPoint2: I social network decentralizzati proteggono la privacy dell'utente e migliorano la sicurezza dei dati.
summaryPoint3: Token e NFT creano nuovi modi per monetizzare i contenuti.
---

I social network giocano un enorme ruolo nelle tue comunicazioni e interazioni giornaliere. Tuttavia, il controllo centralizzato di tali piattaforme ha creato molti problemi: fughe di dati, guasti dei server, de-platforming, censura e violazioni della privacy sono alcune compromissioni che spesso si verificano. Per combattere questi problemi, gli sviluppatori stanno creando social network su Ethereum. I social network decentralizzati possono risolvere molti dei problemi delle piattaforme social tradizionali e migliorare l'esperienza complessiva degli utenti.

## Cosa sono i social network decentralizzati? {#what-are-decentralized-social-networks}

I social network decentralizzati sono piattaforme basate sulla blockchain che consentono agli utenti di scambiare informazioni, ma anche di pubblicare e distribuire contenuti al pubblico. Poiché queste applicazioni operano sulla blockchain, possono essere decentralizzate e resistere alla censura e al controllo indebito.

Esistono molti social network decentralizzati come alternative ai servizi social affermati, come Facebook, LinkedIn, Twitter e Medium. Ma i social alimentati dalla blockchain hanno numerose funzionalità che li fanno preferire alle piattaforme social tradizionali.

### Come funzionano i social network decentralizzati? {#decentralized-social-networks-overview}

I social network decentralizzati sono una classe di [applicazioni decentralizzate (dapp)](/dapps/): applicazioni sviluppate dai [contratti intelligenti](/developers/docs/smart-contracts/) distribuiti sulla blockchain. Il codice del contratto serve da backend per queste app e ne definisce la logica aziendale.

Le piattaforme social tradizionali si affidano ai database per memorizzare le informazioni degli utenti, il codice del programma e altre forme di dati. Ma questo crea singoli punti di guasto e introduce un rischio significativo. Ad esempio, i server di Facebook sono tristemente [andati offline per ore](https://www.npr.org/2021/10/05/1043211171/facebook-instagram-whatsapp-outage-business-impact) l'anno scorso, impedendo agli utenti di accedere alla piattaforma.

I social network decentralizzati esistono su una rete peer-to-peer che comprende migliaia di nodi in tutto il mondo. Anche se alcuni nodi si guastano, la rete continuerà a funzionare, rendendo le applicazioni resistenti a guasti e malfunzionamenti.

Usando i sistemi d'archiviazione decentralizzata come [l'InterPlanetary File System (IPFS)](https://ipfs.io/), i social network creati su Ethereum possono proteggere le informazioni degli utenti dallo sfruttamento e uso malevolo. Nessuno venderà i tuoi dati informazioni personali ai pubblicitari, gli hacker non potranno rubare i tuoi dati riservati.

Molte piattaforme social basate sulla blockchain hanno token nativi che rendono possibile la monetizzazione in assenza di entrate pubblicitarie. Gli utenti possono acquistare questi token per accedere a certe funzionalità, completare gli acquisti in app o donare ai loro creatori di contenuti preferiti.

## Benefici dei social network decentralizzati {#benefits}

1. I social network decentralizzati sono resistenti alla censura e aperti a tutti. Ciò significa che gli utenti non possono essere banditi, cacciati o limitati arbitrariamente.

2. I social network decentralizzati sono costruiti su ideali open source e rendono disponibile il codice sorgente per le applicazioni all'ispezione pubblica. Eliminando l'implementazione di algoritmi opachi comuni nei social tradizionali, i social network basati sulla blockchain possono allineare gli interessi di utenti e a quelli dei creatori della piattaforma.

3. I social network decentralizzati eliminano l'"intermediario". I creatori di contenuti hanno la proprietà diretta sui propri contenuti e si impegnano direttamente con seguaci, fan, acquirenti e altre parti, senza nient'altro che un contratto intelligente tra loro.

4. Poiché le dapp sono eseguite sulla rete di Ethereum, sostenuta da una rete di nodi globale e peer-to-peer, i social decentralizzati sono meno esposte a interruzioni e guasti del server.

5. Le piattaforme social decentralizzate offrono un quadro di monetizzazione migliorato per i creatori di contenuti, tramite i token non fungibili (NFT), i pagamenti in criptovalute integrati e altro.

6. I social decentralizzati permettono agli utenti un elevato livello di privacy e anonimato. Per esempio, una persona può accedere a un social basato su Ethereum usando un profilo ENS o un portafoglio, senza dover condividere dati personali identificabili (PII) come nomi, indirizzi email, etc.

7. I social decentralizzati non si affidano a database centralizzati, ma all'archiviazione decentralizzata, considerevolmente migliori per proteggere i dati degli utenti.

## Social network decentralizzati su Ethereum {#ethereum-social-networks}

La rete di Ethereum è diventata lo strumento preferito per gli sviluppatori che creano social decentralizzati, data la popolarità dei suoi token (ERC-20/ERC-721) e la sua enorme user base. Ecco alcuni esempi di social network basati su Ethereum:

### Peepeth {#peepeth}

[Peepeth](https://peepeth.com/) è una piattaforma di microblogging simile a Twitter. Opera sulla blockchain di Ethereum e usa IPFS per memorizzare i dati degli utenti.

Gli utenti possono inviare brevi messaggi, detti "Peeps", che non possono essere eliminati né modificati. È possibile ricevere o dare mance a chiunque sulla piattaforma in ether (ETH), senza abbandonare l'app.

### Mirror {#mirror}

[Mirror](https://mirror.xyz/) è una piattaforma di scrittura abilitata per web3 che mira a esser decentralizzata e posseduta dagli utenti. Gli utenti possono leggere e scrivere liberamente su Mirror, semplicemente connettendo i propri portafogli. Gli utenti possono anche scrivere e iscriversi ai loro scrittori preferiti.

I post pubblicati su Mirror sono memorizzati permanentemente su Arweave, una piattaforma di memorizzazione decentralizzata e sono coniabili come [token non fungibili (NFT)](/nft/) collezionabili, noti come Writing NFT. I Writing NFT possono esser creati completamente gratis dagli scrittori, mentre la collezione avviene su un L2 di Ethereum, rendendo le transazioni economiche, veloci e rispettose dell'ambiente.

### MINDS {#minds}

[MINDS](https://www.minds.com/) è uno dei social decentralizzati più usati. Funziona come Facebook e ha già raggiunto milioni di utenti.

Gli utenti usano il token ERC-20 nativo della piattaforma, $MIND, per pagare gli articoli. Gli utenti possono anche guadagnare token $MIND pubblicando contenuti popolari, contribuendo all'ecosistema e riferendo altri alla piattaforma.

## Social network Web2 su Ethereum {#web2-social-networks-and-ethereum}

Le piattaforme social native del [Web3](/web3/) non sono le sole che stanno provando a incorporare la tecnologia della blockchain nei social. Anche molte piattaforme centralizzate stanno pianificando di integrare Ethereum nella propria infrastruttura:

### Reddit {#reddit}

Reddit ha [propagandato i Punti della Community](https://cointelegraph.com/news/reddit-to-reportedly-tokenize-karma-points-and-onboard-500m-new-users), [token ERC-20](/developers/docs/standards/tokens/erc-20/) che gli utenti possono guadagnare pubblicando contenuti di qualità e contribuendo alle community online (subreddit). Puoi riscattare questi token in una subreddit per [ottenere privilegi e vantaggi esclusivi](https://www.reddit.com/community-points/). Per questo progetto, Reddit sta collaborando con Arbitrum, un rollup di [livello 2](/layer-2/) progettato per scalare le transazioni di Ethereum.

Il programma è già attivo, con la subreddit r/CryptoCurrency [che adopera la sua versione dei Punti della Community, detti "Moon"](https://www.reddit.com/r/CryptoCurrency/wiki/moons_wiki). Secondo la descrizione ufficiale, i Moon "ricompensano pubblicatori, commentatori e moderatori per i loro contributi alla subreddit." Poiché questi token sono sulla blockchain (gli utenti li ricevono nei portafogli), sono indipendenti da Reddit e non possono esser rimossi.

Dopo aver concluso la fase beta sulla rete di prova di Rinkeby, i punti della community di Reddit sono ora su [Arbitrum Nova](https://nova.arbitrum.io/), una blockchain che combina le proprietà di una [sidechain](/developers/docs/scaling/sidechains/) e di un [rollup ottimistico](/developers/docs/scaling/optimistic-rollups/). Oltre a usare i Punti della Community per sbloccare funzionalità speciali, gli utenti possono anche scambiarli per valuta legale nelle borse. Inoltre, la quantità di Punti della Community posseduto da un utente, ne determina l'influenza sul processo di presa decisionale nella community.

### Twitter {#twitter}

A gennaio 2021, Twitter Blue [ha lanciato il supporto agli NFT](https://mashable.com/article/twitter-blue-nft-profile-picture), consentendo agli utenti di connettere i propri portafogli e di mostrare NFT come immagini di profilo. Al momento della stesura di questo documento, la società che gestisce il social ha anche [annunciato dei progetti](https://www.theverge.com/2021/8/16/22627435/twitter-bluesky-lead-jay-graber-decentralized-social-web) per creare un social decentralizzato in futuro.

### Instagram {#instagram}

A maggio 2022, [Instagram ha annunciato il supporto agli NFT](https://about.instagram.com/blog/announcements/instagram-digital-collectibles) su Ethereum e Polygon. Gli utenti possono pubblicare gli NFT direttamente su Instagram connettendo il proprio portafoglio di Ethereum.

## Usare i social decentralizzati {#use-decentralized-social-networks}

- **[Status.im](https://status.im/)** - _Status è un'app di messaggistica sicura che usa un protocollo open source e peer-to-peer e la crittografia end-to-end per proteggere i tuoi messaggi da terzi._
- **[Mirror.xyz](https://mirror.xyz/)** - _Mirror è una piattaforma di pubblicazione decentralizzata e posseduta dagli utenti, basata su Ethereum, per il crowdfunding di idee, monetizzazione dei contenuti e creazione di community di alto valore._
- **[Lens Protocol](https://lens.xyz/)** - _Lens Protocol è un grafico sociale componibile e decentralizzato che aiuta i creatori ad assumere la proprietà dei propri contenuti ovunque vadano nel giardino digitale dell'Internet decentralizzato._
- **[Farcaster](https://farcaster.xyz/)** - _Farcaster è un social network sufficientemente decentralizzato. È un protocollo aperto che supporta molti client, proprio come l'email._

## Lettura consigliate {#further-reading}

### Articoli {#articles}

- [Decentralizzare i social media: una guida allo stack social di web3](https://www.coinbase.com/blog/decentralizing-social-media-a-guide-to-the-web3-social-stack) - _Coinbase Ventures_
- [Social Networks Are the Next Big Decentralization Opportunity](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Web3 holds the promise of decentralized, community-powered social networks](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [An Overview of the Blockchain Social Media Landscape](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [How Blockchain Can Solve Social Media Privacy](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Social Media Networks Are Coming To The Blockchain](https://businesstechguides.co/what-are-decentralized-social-networks) — _Emmanuel Awosika_
- [Decentralizzazione Sufficiente per i Social Networks](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Video {#videos}

- [Decentralized Social Media Explained](https://www.youtube.com/watch?v=UdT2lpcGvcQ) — _Coinmarketcap_
- [DeSo Blockchain Wants to Decentralize Social Media](https://www.youtube.com/watch?v=SG2HUiVp0rE) — _Bloomberg Technology_
- [The Future of Decentralized Social Media w/ Balaji Srinivasan, Vitalik Buterin, Juan Benet](https://www.youtube.com/watch?v=DTxE9KV3YrE) — _ETHGlobal_

### Community {#communities}

- [Server Discord di Status](https://discord.com/invite/3Exux7Y)
- [Server Discord di Mirror](https://discord.com/invite/txuCHcE8wV)
- [Subreddit r/CryptoCurrency](https://www.reddit.com/r/CryptoCurrency/)
