---
title: Token non fungibili (NFT)
description: Una panoramica dei NFT su Ethereum
lang: it
template: use-cases
emoji: ":frame_with_picture:"
sidebarDepth: 3
image: ../../../../assets/infrastructure_transparent.png
alt: Un logo Eth visualizzato tramite ologramma.
summaryPoint1: Un modo per rappresentare qualsiasi cosa unica come un asset basato su Ethereum.
summaryPoint2: Gli NFT stanno dando più potere che mai ai creatori di contenuti.
summaryPoint3: Basato sui contratti intelligenti sulla blockchain di Ethereum.
---

I NFT stanno avendo un successo travolgente nel mondo dell'arte digitale e degli oggetti da collezione. La vita di moltissimi artisti digitali sta cambiando grazie alle enormi vendite ad un nuovo pubblico di cripto-utenti. Anche diverse celebrità si stanno interessando al fenomeno, individuando nuove opportunità per agganciare i fan. Ma l'arte digitale è solo un modo per utilizzare i NFT. In realtà possono essere utilizzati per rappresentare la proprietà di qualsiasi bene unico, come un atto connesso a un oggetto nel mondo digitale o fisico.

Se Andy Warhol fosse nato alla fine degli anni '90, probabilmente avrebbe coniato la sua Campbell's Soup come NFT. Prima o poi Nike inizi a vendere una serie di Jordan su Ethereum. E magari un giorno sarà possibile dimostrare il possesso della propria auto con un NFT.

## Cos'è un NFT? {#what-are-nfts}

I NFT sono token che possiamo utilizzare per rappresentare la proprietà di oggetti unici. Ci consentono di tokenizzare cose come l'arte, gli oggetti da collezione e persino gli immobili. La proprietà di una risorsa è protetta dalla blockchain di Ethereum: nessuno può modificare il registro di proprietà o copiare/incollare un nuovo NFT in esistenza.

NFT sta per Non-Fungible-Token (token non fungibile). Non fungibile è un termine economico che potremmo usare per descrivere cose come i mobili, un file musicale o un computer. Queste cose non sono intercambiabili per altri oggetti perché hanno proprietà uniche.

Gli oggetti fungibili, invece, possono essere scambiati in quanto sono definiti dal loro valore piuttosto che dalle loro proprietà uniche. Per esempio, ETH o dollari sono fungibili perché 1 ETH / $1 USD è scambiabile con un altro ETH / $1 USD.

<YouTube id="Xdkkux6OxfM" />

## L'internet degli asset {#internet-of-assets}

Gli NFT ed Ethereum risolvono alcuni dei problemi che esistono oggi in Internet. Man mano che tutto diventa più digitale, aumenta l'esigenza di replicare le proprietà degli oggetti fisici, come la scarsità, l'unicità e la prova di proprietà. Per non parlare del fatto che spesso gli oggetti digitali funzionano solo nel contesto del loro prodotto. Ad esempio non è possibile rivendere un mp3 di iTunes dopo averlo acquistato e non è possibile scambiare punti fedeltà di una società con crediti di un'altra piattaforma, anche se ci fosse un mercato su cui farlo.

Ecco come appare un Internet di NFT rispetto all'Internet che la maggior parte di noi usa oggi...

### Un confronto {#nft-comparison}

| Internet di NFT                                                                                                                                                                                                                                  | L'internet oggi                                                                                                                                                                                                  |
| ------------------------------------------------------------------------------------------------------------------------------------------------------------------------------------------------------------------------------------------------ | ---------------------------------------------------------------------------------------------------------------------------------------------------------------------------------------------------------------- |
| I NFT sono digitalmente unici, non esistono due NFT uguali.                                                                                                                                                                                      | Una copia di un file, come un .mp3 o .jpg, è uguale all'originale.                                                                                                                                               |
| Ogni NFT deve avere un proprietario e questa è un'informazione di pubblico dominio, facilmente verificabile da chiunque.                                                                                                                         | I registri di proprietà degli oggetti digitali sono archiviati su server controllati da istituzioni - devi fidarti della loro parola.                                                                            |
| I NFT sono compatibili con qualsiasi cosa costruita usando Ethereum. Un biglietto NFT per un evento può essere scambiato su qualunque mercato Ethereum contro un NFT completamente diverso. Potresti scambiare un'opera d'arte per un biglietto! | Le aziende con oggetti digitali devono costruire un'infrastruttura propria. Ad esempio, un'app che emette biglietti digitali per eventi dovrebbe costruire un'apposita piattaforma per lo scambio dei biglietti. |
| I creatori di contenuti possono vendere il loro lavoro ovunque e possono accedere ad un mercato globale.                                                                                                                                         | I creatori si affidano all'infrastruttura e alla distribuzione delle piattaforme che utilizzano. Queste ultime sono spesso soggette a condizioni d'uso e a restrizioni geografiche.                              |
| I creatori possono conservare i diritti di proprietà sul proprio lavoro e rivendicare direttamente i diritti di rivendita.                                                                                                                       | Le piattaforme, come i servizi di streaming musicale, mantengono la maggior parte dei profitti derivanti dalle vendite.                                                                                          |
| Gli oggetti possono essere utilizzati in modi sorprendenti. Ad esempio, è possibile utilizzare un'opera d'arte digitale come garanzia per un prestito decentralizzato.                                                                           |                                                                                                                                                                                                                  |

### Esempi di NFT {#nft-examples}

Il mondo degli NFT è relativamente nuovo. In teoria, rientra in questo mondo tutto ciò che è unico e che richiede una proprietà dimostrabile. Ecco alcuni esempi di NFT esistenti oggi, per farti un'idea:

- [Un'opera d'arte digitale unica](https://foundation.app/artworks)
- [Una sneaker unica in una linea di moda limitata](https://www.metagrail.co/auctions/91cf83fb-3477-4155-aae8-6dcb9b853397)
- [Un oggetto di gioco](https://market.decentraland.org/)
- [Un saggio](https://zora.co/0x517bab7661C315C63C6465EEd1b4248e6f7FE183/145)
- [Un pezzo da collezione digitale](https://www.larvalabs.com/cryptopunks/details/1)
- [Un nome di dominio](https://app.ens.domains/name/ethereum.eth)
- [Un biglietto che ti dà accesso a un evento o un coupon](https://www.yellowheart.io/)
- [Acquista beni del mondo reale](https://www.tangible.store/)
- [Immobili frazionalizzati](https://realt.co/)
- [Certificati di laurea](https://www.degreecert.com/)
- [Royalty musicali tramite NFT](https://opulous.org/)
- [Move 2 earn](https://yeticoineth.com/about.html)
- [Identità digitale](https://photochromic.io/)

### Esempi di ethereum.org {#ethereum-org-examples}

Utilizziamo gli NFT per dare un riconoscimento ai nostri collaboratori e abbiamo anche un nostro nome di dominio NFT.

#### POAP (Proof of attendance protocol) {#poaps}

Se contribuisci a ethereum.org, puoi rivendicare un NFT POAP. Si tratta di oggetti da collezione che dimostrano che hai partecipato ad un evento. In occasione di alcuni incontri nel mondo delle criptovalute sono stati usati i POAP come biglietto per i loro eventi. [Ulteriori informazioni sul contributo](/contributing/#poap).

![ethereum.org POAP](../../../../assets/use-cases/poap.png)

#### ethereum.eth {#ethereum-dot-eth}

Questo sito web ha un nome di dominio alternativo alimentato da NFT, **ethereum.eth**. Il nostro indirizzo `.org` è gestito centralmente da un fornitore di sistema di nomi di dominio (DNS), mentre ethereum`.eth` è registrato su Ethereum tramite l'Ethereum Name Service (ENS). Ed è posseduto e gestito da noi. [Consulta il nostro record ENS](https://app.ens.domains/name/ethereum.eth)

[Maggiori informazioni sull'ENS](https://app.ens.domains)

## Come funzionano i NFT? {#how-nfts-work}

Gli NFT sono diversi dai token ERC-20, come DAI o LINK, in quanto ogni singolo token è completamente unico e non divisibile. Gli NFT danno la possibilità di assegnare o rivendicare la proprietà di qualsiasi dato unico digitale, monitorabile utilizzando la blockchain di Ethereum come un registro pubblico. Un NFT è coniato da oggetti digitali come una rappresentazione di attivi digitali o non digitali. Ad esempio, un NFT potrebbe rappresentare:

- Arte digitale:
  - GIF
  - Oggetti da collezione
  - Musica
  - Video
- Oggetti reali:
  - Atti di possesso di una macchina
  - Biglietti per un evento del mondo reale
  - Fatture tokenizzate
  - Documenti legali
  - Firme
- Molte altre opzioni con cui dare libero sfogo alla creatività!

La proprietà dei NFT è gestita tramite l'ID e i metadati univoci che nessun altro token può replicare. I NFT sono coniati tramite i contratti intelligenti, che assegnano la proprietà e gestiscono la trasferibilità dei NFT. Quando qualcuno crea o conia un NFT, esegue il codice memorizzato nei contratti intelligenti conformi a diversi standard, come l'[ERC-721](/developers/docs/standards/tokens/erc-721/). Queste informazioni sono aggiunte alla blockchain dov'è gestito il NFT. Il processo di conio, da un livello elevato, include i seguenti passaggi:

- Creazione di un nuovo blocco
- Convalida delle informazioni
- Registrazione delle informazioni nella blockchain

Gli NFT hanno alcune proprietà speciali:

- Ogni token coniato ha un identificativo unico, che è direttamente collegato a un indirizzo Ethereum.
- Non sono direttamente intercambiabili con altri token 1:1. Ad esempio, 1 ETH è esattamente uguale a un altro ETH. Non è invece così per i NFT.
- Ogni token ha un proprietario e l'informazione è facilmente verificabile.
- Sono disponibili su Ethereum e possono essere acquistati e venduti su qualsiasi mercato NFT basato su Ethereum.

In altre parole, se _possiedi_ un NFT:

- Puoi facilmente dimostrare di possederlo.
  - Dimostrare che possiedi un NFT è molto simile a provare di possedere ETH nel tuo conto.
  - Ad esempio, se acquisti un NFT la proprietà del token univoco viene trasferita al tuo portafoglio tramite il tuo indirizzo pubblico.
  - Il token dimostra che la tua copia del file digitale è l'originale.
  - La tua chiave privata è la prova che dimostra la proprietà dell'originale.
  - La chiave pubblica del creatore di contenuti funge da certificato di autenticità per quel particolare artefatto digitale.
    - La chiave pubblica del creatore è essenzialmente una parte permanente della storia del token. Essa può dimostrare che il token che hai in mano è stato creato da un particolare individuo, contribuendo così al suo valore di mercato (contro la contraffazione).
  - Un altro modo per dimostrare il possesso dell'NFT consiste nel firmare i messaggi per provare il possesso della chiave privata dietro l'indirizzo.
    - Come accennato in precedenza, la tua chiave privata è la prova di proprietà dell'originale. Questo ci dice che le chiavi private dietro quell'indirizzo controllano l'NFT.
    - Un messaggio firmato può essere utilizzato come prova del possesso delle chiavi private senza rivelarle a nessuno, dimostrando così al contempo il possesso dell'NFT!
- Nessuno può manipolarlo in alcun modo.
- Puoi venderlo e in alcuni casi questo farà guadagnare al creatore originale le royalty di rivendita.
- Oppure, puoi tenerlo per sempre e dormire sonni tranquilli sapendo che il tuo asset è protetto dal tuo portafoglio su Ethereum.

Se invece _crei_ un NFT:

- Puoi facilmente dimostrare di essere il creatore.
- Ne determini la scarsità.
- Puoi guadagnare royalties ogni volta che viene venduto.
- Puoi venderlo su qualsiasi mercato di NFT o peer-to-peer. Non sei vincolato a una piattaforma specifica e non hai bisogno di intermediari.

### Scarsità {#scarcity}

Il creatore di un NFT decide la scarsità del proprio attivo.

Prendiamo ad esempio un biglietto per un evento sportivo. Proprio come l'organizzatore di un evento può scegliere quanti biglietti vendere, il creatore di un NFT può decidere quante repliche esistono. A volte queste sono repliche esatte, come 5000 biglietti di ingresso generici. A volte ne vengono coniati diversi molto simili, ma ognuno leggermente diverso, come nel caso dei biglietti con i posti assegnati. Oppure, può capitare che il creatore voglia creare un NFT in cui viene coniata una sola unità come oggetto da collezione raro e speciale.

In questi casi, ogni NFT ha comunque un identificativo univoco (come un codice a barre su un biglietto tradizionale), con un solo proprietario. La scarsità prevista dell'NFT è importante e dipende dal creatore. Un creatore potrebbe voler rendere ogni NFT completamente unico per creare scarsità o avere motivi validi per produrre diverse migliaia di repliche. Ricorda: queste informazioni sono tutte pubbliche.

### Royalties {#royalties}

Alcuni NFT pagano automaticamente i diritti d'autore ai loro creatori quando vengono venduti. Si tratta di un concetto ancora in evoluzione, ma è uno dei più potenti. I proprietari originali di [EulerBeats Originals](https://eulerbeats.com/) guadagnano un 8% di diritti d'autore ogni volta che l'NFT viene rivenduto. Alcune piattaforme, come [Foundation](https://foundation.app) e [Zora](https://zora.co/), supportano i diritti d'autore per i loro artisti.

Il sistema è completamente automatico, quindi i creatori possono mettersi comodi e guadagnare sui diritti d'autore mentre il loro lavoro viene venduto da persona a persona. Al momento, i processi connessi ai diritti d'autore sono estremamente manuali e poco precisi, infatti molti creatori non ricevono quello che meritano. Se il tuo NFT è stato programmato con un diritto d'autore, non perderai mai.

## Per cosa vengono utilizzati i NFT? {#nft-use-cases}

Ecco maggiori informazioni su alcuni dei casi d'uso e delle visioni più sviluppate per gli NFT su Ethereum.

- [Contenuti digitali](#nfts-for-creators)
- [Oggetti di gioco](#nft-gaming)
- [Nomi di dominio](#nft-domains)
- [Oggetti fisici](#nft-physical-items)
- [Investimenti e garanzie reali](#nfts-and-defi)
- [Ticket di accesso](#tokengating)

<Divider />

### Massimizzare i guadagni per i creatori {#nfts-for-creators}

Il più ampio utilizzo degli NFT oggi è nel campo dei contenuti digitali. Questo perché oggi come oggi si tratta di un settore problematico. I creatori di contenuti vedono i loro profitti e i potenziali guadagni inghiottiti dalle piattaforme.

Un artista che pubblica un'opera su un social network genera denaro per la piattaforma che vende annunci ai follower degli artisti. In cambio ottiene l'esposizione, ma l'esposizione non paga le bollette.

Gli NFT alimentano una nuova economia creativa in cui i creatori non consegnano la proprietà dei loro contenuti alle piattaforme che utilizzano per pubblicizzarli. La proprietà è incorporata nel contenuto stesso.

Quando vendono i loro contenuti, i fondi vanno direttamente a loro. Se il nuovo proprietario poi vende gli NFT, il creatore originale può addirittura ricevere i diritti d'autore automaticamente. Ciò è garantito ogni volta che viene venduto perché l'indirizzo del creatore fa parte dei metadati del token, che non possono essere modificati.

<InfoBanner shouldSpaceBetween emoji=":eyes:">
  <div>Esplora, acquista o crea il tuo NFT collegato a opere d'arte/oggetti da collezione...</div>
  <ButtonLink to="/dapps/?category=collectibles">
    Esplora i NFT connessi a opere d'arte
  </ButtonLink>
</InfoBanner>

#### Il problema del copia/incolla {#nfts-copy-paste}

Gli oppositori spesso tirano in ballo il fatto che gli NFT "sono stupidi", di solito aggiungendo un'immagine di sé mentre eseguono lo screenshot di un'opera d'arte NFT. "Guarda, ora ho quell'immagine gratis!", dicono compiaciuti.

Beh, sì. Ma cercare su Google un'immagine della Guernica di Picasso ti rende forse il nuovo orgoglioso proprietario di un pezzo di storia dell'arte del valore di diversi milioni di dollari?

In definitiva, possedere l'oggetto reale ha tanto valore quanto gliene viene attribuito dal mercato. Più un contenuto viene acquisito mediante screenshot, condiviso e generalmente utilizzato, più valore acquisisce.

Possedere l'oggetto reale verificabile avrà sempre più valore che non possederlo.

<Divider />

### Aumentare il potenziale di gioco {#nft-gaming}

Gli NFT hanno destato un notevole interesse tra gli sviluppatori di giochi. Gli NFT possono fornire record di proprietà per gli oggetti di gioco, alimentare le economie dei videogiochi e portare una serie di vantaggi ai giocatori.

In molti videogiochi normali è possibile acquistare oggetti da utilizzare nel gioco stesso. Ma se quell'oggetto fosse un NFT, potresti recuperare i tuoi soldi vendendolo quando hai finito di giocare. Potresti persino realizzare un profitto se quell'oggetto diventa più desiderabile.

Gli sviluppatori di giochi (in veste di emittenti di NFT) potrebbero guadagnare sui diritti d'autore ogni volta che un oggetto viene rivenduto sul mercato aperto. Ciò crea un modello aziendale più vantaggioso per entrambe le parti, in cui sia i giocatori che gli sviluppatori guadagnano dal mercato secondario degli NFT.

Questo significa anche che se un gioco non è più mantenuto dagli sviluppatori, gli oggetti che hai raccolto rimangono tuoi.

Alla fine, gli oggetti che sfrutti per il gioco possono sopravvivere al gioco stesso. Anche se un gioco non viene più mantenuto, i tuoi oggetti saranno sempre sotto il tuo controllo. Ciò significa che gli oggetti di gioco diventano cimeli digitali e hanno un valore al di fuori del gioco.

Decentraland, un gioco di realtà virtuale, consente persino di acquistare NFT che rappresentano appezzamenti di terreno virtuali, che puoi utilizzare come meglio credi.

<InfoBanner shouldSpaceBetween emoji=":eyes:">
  <div>Scopri i giochi Ethereum, alimentati da NFT...</div>
  <ButtonLink to="/dapps/?category=gaming">
    Esplora i giochi basati su NFT
  </ButtonLink>
</InfoBanner>

<Divider />

### Rendere gli indirizzi di Ethereum più facili da ricordare {#nft-domains}

L'Ethereum Name Service utilizza gli NFT per associare il tuo indirizzo Ethereum a un nome più facile da ricordare, come `mywallet.eth`. Ciò significa che potresti chiedere a qualcuno di inviarti ETH tramite `mywallet.eth` anziché `0x123456789.....`.

Il principio è simile a quello di un nome di dominio di un sito web, che rende un indirizzo IP più facile da ricordare. Proprio come i domini, i nomi ENS hanno un valore, di solito in base alla lunghezza e alla pertinenza. Con ENS non è necessario un registro di dominio per facilitare il trasferimento della proprietà. Invece, è possibile scambiare i nomi ENS su un mercato NFT.

Il tuo nome ENS può:

- Ricevere criptovalute e altri NFT.
- Puntare su un sito web decentralizzato, come [ethereum.eth](https://ethereum.eth.link). [Ulteriori informazioni sulla decentralizzazione del tuo sito web](https://docs.ipfs.io/how-to/websites-on-ipfs/link-a-domain/#domain-name-service-dns)
- Memorizzare qualsiasi informazione arbitraria, comprese le informazioni sul profilo come indirizzi e-mail e handle di Twitter.

<Divider />

### Oggetti fisici {#nft-physical-items}

La tokenizzazione degli oggetti fisici non è ancora così sviluppata come le loro controparti digitali. Ci sono però molti progetti che esplorano la tokenizzazione di beni immobili, oggetti di moda unici e altro ancora.

Poiché gli NFT sono essenzialmente atti, un giorno potresti acquistare un'automobile o una casa usando ETH e ricevere in cambio l'atto sotto forma di NFT (nella stessa transazione). Man mano che il mondo diventa sempre più high-tech, non è difficile immaginare una situazione in cui il tuo portafoglio Ethereum diventa la chiave per aprire la tua automobile o la tua casa, ad esempio sbloccando la porta con la prova crittografica della proprietà.

Con beni preziosi come automobili e proprietà rappresentabili su Ethereum, è possibile utilizzare gli NFT come garanzia reale nei prestiti decentralizzati. Ciò è particolarmente utile se non sei ricco in termini di denaro o criptovalute ma possiedi oggetti di valore fisici. [Maggiori informazioni sulla DeFi](/defi/)

<Divider />

### I NFT e la DeFi {#nfts-and-defi}

Il mondo degli NFT e la [finanza decentralizzata (DeFi)](/defi/) stanno iniziando a interagire in diversi modi interessanti.

#### Prestiti garantiti dai NFT {#nft-backed-loans}

Ci sono applicazioni DeFi che consentono di prendere in prestito denaro utilizzando garanzie reali. Ad esempio, dai in garanzia 10 ETH in modo da poter prendere in prestito 5.000 DAI ([una stablecoin](/stablecoins/)). In questo modo si assicura che il mutuante venga rimborsato: se il mutuatario non rimborsa i DAI, la garanzia reale viene inviata al mutuante. Tuttavia, non tutti hanno abbastanza criptoattivi da usare come garanzia.

Una serie di progetti sta iniziando ad esplorare l'utilizzo degli NFT come garanzia reale. Immagina di aver comprato un raro NFT CryptoPunk in passato. Ai prezzi odierni, può valere anche migliaia di dollari. Mettendo questo attivo come garanzia reale, puoi accedere ad un prestito con la stessa serie di regole. Se non ripaghi il DAI, il tuo CryptoPunk verrà inviato al mutuante a titolo di garanzia reale. Questo sistema potrebbe alla fine funzionare con qualsiasi cosa tokenizzata sotto forma di NFT.

E questo non è difficile su Ethereum, perché entrambi i mondi (NFT e DeFi) condividono la stessa infrastruttura.

#### Proprietà frazionata {#fractional-ownership}

I creatori di NFT possono anche creare "azioni" per il loro NFT. Così facendo si offre agli investitori e ai fan l'opportunità di possedere parte di un NFT senza doverlo comprare interamente, oltre ad accrescere le opportunità per coniatori e collezionisti di NFT.

- I NFT frazionati possono essere scambiati su [scambi decentralizzati](/defi/#dex) come Uniswap, non solo sui [mercati dei NFT](/dapps?category=collectibles). Ciò significa più acquirenti e venditori.
- Il prezzo complessivo di un NFT può essere definito dal prezzo delle sue frazioni.
- Hai più di un'opportunità di possedere e trarre profitto dagli oggetti a cui tieni. È più difficile avere un prezzo per il possesso di NFT.

Questa idea è ancora sperimentale, ma puoi scoprire maggiori informazioni sulla proprietà frazionata degli NFT nei seguenti scambi:

- [NIFTEX](https://landing.niftex.com/)
- [NFTX](https://gallery.nftx.org/)

In teoria, questo sbloccherebbe la possibilità di fare cose come possedere un'opera di Picasso. Diventeresti un azionista di un NFT collegato a un'opera di Picasso, il che significa che avresti voce in capitolo su aspetti come la ripartizione degli introiti. È molto probabile che un giorno non molto lontano, possedere una frazione di un NFT ti farà entrare in un'organizzazione autonoma decentralizzata (DAO) per la gestione di quell'attivo.

Si tratta di organizzazioni alimentate da Ethereum che consentono a sconosciuti, come gli azionisti globali di un attivo, di coordinarsi in modo sicuro senza doversi necessariamente fidare degli altri. Questo perché non un solo centesimo può essere speso senza l'approvazione del gruppo.

Come abbiamo detto, si tratta di uno spazio emergente. NFT, DAO e token frazionati si stanno sviluppando a ritmi diversi. Ma tutte le loro infrastrutture esistono e possono lavorare insieme facilmente perché parlano tutte la stessa lingua: Ethereum. Ti suggeriamo quindi di tenere d'occhio questo spazio.

[Maggiori informazioni sulle DAO](/dao/)

### Certificati d'autenticità {#certificates}

Le aziende che offrono finti certificati di laurea sono a quanto pare un'industria da un miliardo di dollari, che gli NFT possono aiutare a combattere. Gli NFT possono essere un modo sicuro e rapido per verificare le credenziali di laurea di qualcuno.

[In Sud Corea, un'università sta già emettendo certificati di laurea in forma di NFT](https://forkast.news/headlines/south-korea-nfts-graduates-hoseo/), nella speranza che gli NFT miglioreranno l'accesso ai servizi amministrativi e impediranno la contraffazione o alterazione delle lauree. [Anche la Trinity Business School (TBS) in Irlanda prevede di offrire gli NFT a partire dal 2023](https://trinitynews.ie/2022/04/business-school-to-offer-degree-nfts/).

<Divider />

### Ticket di accesso {#tokengating}

Il ticket di accesso tramite NFT (in gergo “Tokengating”) è un modo per limitare l'accesso a qualcosa, sfruttando gli NFT come un modalità di accesso. Questi elementi possono variare enormemente a seconda della piattaforma, ma esempi comuni sono i contenuti riservati, i server di chat privati e, nel mondo dell'e-commerce, i prodotti esclusivi.

Una piattaforma che fa tokengating chiederà solitamente all’utente di collegare il suo portafoglio per dimostrare il possesso dell'NFT richiesto. Se si dispone dell'NFT richiesto, si otterrà l'accesso. In caso contrario, l'ingresso rimarrà chiuso. Gli NFT sono un ottimo strumento per questo compito, perché sono unici: non si può fingere di possederli per ottenere l'accesso.

Poiché gli NFT sono su Ethereum, possono essere utilizzati per sbloccare l'accesso tramite Ethereum su qualsiasi piattaforma che li implementa. Un singolo NFT che possiedi può sbloccare contenuti riservati, server di chat privati e prodotti esclusivi su siti web e applicazioni completamente diversi.

Se il conio e la distribuzione di NFT riguardano la generazione o la digitalizzazione di una community, il tokengating un modo per coltivarla. Con questo strumento gli NFT trovano impiego più che altro come strumento per l'adesione o la fidelizzazione, e un ottimo modo per dare in modo affidabile i benefici che ne derivano.

#### Esempi

- [Collab.land](https://collab.land/) da accesso a delle chat sui server Discord o gruppi Telegram
- [Unlock protocol](https://unlock-protocol.com/) è un protocollo per la creazione di NFT per il tokengating
- [Shopify](https://help.shopify.com/en/manual/products/digital-service-product/nfts) ha un serie crescente di applicazioni che consentono ai commercianti di limitare l'accesso ai prodotti e sconti usando il tokengating

<Divider />

## Ethereum e NFT {#ethereum-and-nfts}

Ethereum rende possibile il funzionamento degli NFT per vari motivi:

- La cronologia delle transazioni e i metadati dei token sono verificabili pubblicamente: è semplice dimostrare la storia della proprietà.
- Una volta che una transazione è confermata, è quasi impossibile manipolare quei dati per "rubare" la proprietà.
- Lo scambio di NFT può avvenire peer-to-peer senza bisogno di piattaforme che prelevano buona parte dei compensi.
- Tutti i prodotti Ethereum condividono lo stesso "backend". In altre parole, tutti i prodotti Ethereum possono facilmente capirsi: questo rende i NFT trasferibili tra i vari prodotti. È possibile acquistare un NFT su un prodotto e venderlo su un altro senza problemi. Come creatore puoi elencare i tuoi NFT su più prodotti contemporaneamente: ogni prodotto avrà le informazioni di proprietà più aggiornate.
- Ethereum non dorme mai, e questo significa che i tuoi token saranno sempre disponibili per la vendita.

## Impatto ambientale degli NFT {#environmental-impact-nfts}

La creazione ed il trasferimento degli NFT sono solo transazioni su Ethereum - il conio, l'acquisto, lo scambio o l'interazione con gli NFT non consumano direttamente energia. Dal momento in cui [la Fusione](/roadmap/merge) Ethereum è una blockchain a bassa consumo energetico, l'impatto ambientale dell'uso di NFT è trascurabile.

[Scopri di più sul consumo energetico di Ethereum](/energy-consumption/).

### Non dare la colpa agli NFT {#nft-qualities}

L'intero ecosistema degli NFT funziona perché Ethereum è decentralizzato e sicuro.

Decentralizzato significa che tu e tutti gli altri potete verificare che possiedi qualcosa. Il tutto senza fidarsi di terzi né affidare la custodia a terzi, che possono imporre le proprie regole a piacimento. Significa anche che il tuo NFT è trasferibile tra molti prodotti e mercati diversi.

“Sicuro” significa che nessuno può copiare/incollare il tuo NFT o rubartelo.

Queste qualità di Ethereum rendono possibile possedere digitalmente oggetti unici e ottenere un prezzo equo per i tuoi contenuti. Ethereum protegge le risorse usando un meccanismo di consenso decentralizzato che prevede il ['proof-of-stake'](/developers/docs/consensus-mechanisms/pos). Si tratta di un metodo a basse emissioni di carbonio per determinare chi può aggiungere un blocco di transazioni alla catena, ed è considerato più sicuro dell'alternativa ['proof-of-work'](/developers/docs/consensus-mechanisms/pow), ad alto consumo energetico. Gli NFT sono stati associati a elevati consumi energetici perché Ethereum era protetto usando il proof-of-work. Oggi questo non è più vero.

#### Coniare NFT {#minting-nfts}

Quando si conia un NFT, devono accadere alcune cose:

- Deve essere confermato come un asset sulla blockchain.
- Il saldo del conto del proprietario dev'esser aggiornato per includere tale risorsa. In questo modo sarà successivamente possibile scambiarlo o "possederlo" in modo verificabile.
- Le transazioni che confermano l'esigenza suddetta di esser aggiunti a un blocco e "immortalati" sulla catena.
- Il blocco deve essere confermato da tutti nella rete come "corretto". Questo consenso elimina la necessità di intermediari, in quanto la rete accetta che il NFT esiste e appartiene a te. Inoltre, essendo sulla catena, può essere verificato da chiunque. Questo è uno dei modi in cui Ethereum aiuta i creatori di NFT a massimizzare i propri guadagni.

Tutte queste attività sono svolte dai produttori e validatori di blocchi. I propositori di blocchi aggiungono la transazione del tuo NFT a un blocco e la trasmettono al resto della rete. I validatori verificano che la transazione sia valida e, poi, la aggiungono ai loro database. Esistono molti incentivi cripto-economici per assicurarsi che i validatori agiscano con onestà. Altrimenti, chiunque potrebbe semplicemente rivendicare di essere il proprietario del NFT da te appena coniato e trasferirne la proprietà in modo fraudolento.

#### Sicurezza degli NFT {#nft-security}

La sicurezza di Ethereum deriva dal proof-of-stake. Il sistema è progettato per disincentivare economicamente le azioni malevole, rendendo Ethereum a prova di manomissione. Questo è ciò che rende possibili gli NFT. Una volta che il blocco contenente la transazione del tuo NFT diventa definitivo, a un utente malevolo servirebbero milioni di ETH per modificarlo. Chiunque esegua il software di Ethereum potrebbe immediatamente rilevare la manomissione malevola di un NFT, e l'utente malevolo sarebbe penalizzato economicamente ed espulso.

I problemi di sicurezza degli NFT sono molto spesso correlati alle truffe di phishing, alle vulnerabilità dei contratti intelligenti o agli errori degli utenti (come esporre inavvertitamente le chiavi private), per questo una buona sicurezza del portafoglio è essenziale per i proprietari di NFT.

<ButtonLink to="/security/">
  Di più sulla sicurezza
</ButtonLink>

## Costruire con i NFT {#build-with-nfts}

Gran parte degli NFT è creata usando uno standard coerente, noto come [ERC-721](/developers/docs/standards/tokens/erc-721/). Ma esistono anche altri standard che potrebbero interessarti. Lo standard [ERC-1155](/developers/docs/standards/tokens/erc-1155/) ammette i token semi-fungibili, particolarmente utili nel campo del gioco. E, più di recente, è stato proposto l'[EIP-2309](https://eips.ethereum.org/EIPS/eip-2309), per rendere molto più efficiente coniare NFT. Questo standard consente di coniarne in un'unica transazione qualunque numero di NFT!

## Lettura consigliate {#further-reading}

- [Crypto art data](https://cryptoart.io/data) – Richard Chen, aggiornato automaticamente
- [OpenSea: the NFT Bible](https://opensea.io/blog/guides/non-fungible-tokens/) – _Devin Fizner, 10 Gennaio 2020_
- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, Gennaio 2020_
- [Everything you need to know about the metaverse](https://foundation.app/blog/enter-the-metaverse) – _Foundation team, foundation.app_
- [No, CryptoArtists Aren’t Harming the Planet](https://medium.com/superrare/no-cryptoartists-arent-harming-the-planet-43182f72fc61)
- [Consumo energetico di Ethereum](/energy-consumption/)

<QuizWidget quizKey="nfts" />
