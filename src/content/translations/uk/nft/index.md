---
title: Невзаємозамінні токени (NFT)
description: Огляд NFT на Ethereum
lang: uk
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Логотип Eth відображається за допомогою голограми.
summaryPoint1: Спосіб представити що-небудь унікальне як актив на основі Ethereum.
summaryPoint2: Завдяки NFT у творців контенту з’являється більше можливостей, ніж будь-коли раніше.
summaryPoint3: На основі смартконтрактів блокчейну Ethereum.
---

Наразі токени NFT стрімко захоплюють сферу цифрового мистецтва та колекціонування. Життя цифрових художників змінюється завдяки масштабному продажу робіт новій криптоаудиторії. Знаменитості також долучаються, оскільки бачать у цьому нову можливість для спілкування з фанатами. Але цифрове мистецтво — лише один із багатьох способів застосування NFT. Насправді вони можуть використовуватися для позначення права власності на будь-який унікальний актив, як-от документ для об’єкта в цифровому або фізичному світі.

Якби Енді Ворхол народився в кінці 90-х, він, імовірно, зробив би NFT для банок із супом Кемпбелл. Це лише питання часу, коли Nike розмістить серію Jordans на Ethereum. Одного дня навіть володіння автомобілем можна буде довести за допомогою NFT.

## Що таке NFT? {#what-are-nfts}

NFT — це токени, які можна використовувати для позначення права власності на унікальні об’єкти. Вони дають змогу токенізувати мистецтво, предмети колекціонування, навіть нерухомість. Право власності на актив захищене блокчейном Ethereum — ніхто не може змінити запис про право власності або скопіювати/вставити новий NFT.

NFT — це скорочення від «non-fungible token» (невзаємозамінний токен). Невзаємозамінність — це економічний термін, який можна використовувати для опису таких об’єктів, як меблі, файл із піснею або комп’ютер. Вони невзаємозамінні з іншими об’єктами, оскільки мають унікальні властивості.

З іншого боку, взаємозамінні об’єкти можна обміняти, оскільки їх визначає їх цінність, а не унікальні властивості. Наприклад, ETH або долари є взаємозамінними, оскільки 1 ETH або 1 долар можна обміняти на інший 1 ETH або 1 долар.

<YouTube id="Xdkkux6OxfM" />

## Інтернет активів {#internet-of-assets}

За допомогою NFT та Ethereum можна позбутися деяких проблем, які існують в Інтернеті сьогодні. Оскільки все стає більш цифровим, з’являється потреба в реплікації властивостей фізичних предметів, як-от рідкісність, унікальність і підтвердження права власності. Не кажучи вже про те, що цифрові об’єкти часто працюють лише в контексті відповідного продукту. Наприклад, ви не можете повторно продати придбаний mp3-плеєр iTunes або обміняти бали лояльності однієї компанії на кредит іншої платформи, навіть якщо для цього існує відповідний ринок.

Розгляньмо, як виглядає Інтернет NFT в порівнянні з Інтернетом, яким сьогодні користується більшість.

### Порівняння {#nft-comparison}

| Інтернет NFT                                                                                                                                                                                               | Інтернет сьогодення                                                                                                                                                                     |
| ---------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------- |
| Токени NFT унікальні в цифровій формі. Двох однакових NFT не існує.                                                                                                                                        | Копія файлу, наприклад, з розширенням .mp3 або .jpg така сама, як його оригінал.                                                                                                        |
| Кожен токен NFT має мати власника. Дані про це перебувають у загальному доступі, тож їх може легко перевірити будь-хто.                                                                                    | Записи про авторські права на цифрові об’єкти зберігаються на серверах під контролем установ, яким доводиться вірити на слово.                                                          |
| Токени NFT сумісні з усім, що було створено за допомогою Ethereum. Квиток NFT на подію можна обміняти на будь-якому ринку Ethereum на абсолютно інший NFT. Квиток можна обміняти навіть на твір мистецтва! | Компанії з цифровими об’єктами мають створювати власну інфраструктуру. Наприклад, для програми, яка видає цифрові квитки на події, необхідно створити власну біржу для продажу квитків. |
| Творці контенту можуть продавати свої роботи будь-де й отримати доступ до світового ринку.                                                                                                                 | Творці покладаються на інфраструктуру й аудиторію платформ, якими користуються. Вони часто залежать від умов використання та географічних обмежень.                                     |
| Творці можуть зберігати авторські права на свої роботи й отримувати гонорар за повторний продаж безпосередньо.                                                                                             | Платформи, як-от сервіси потокової музики, отримують більшу частину прибутків від продажу.                                                                                              |
| Об’єкти можна використовувати з несподіваною метою. Наприклад, цифровий твір мистецтва можна використати як заставу під час децентралізованої позики.                                                      |                                                                                                                                                                                         |

### Приклади NFT {#nft-examples}

Світ NFT є відносно новим. Теоретично сфера використання NFT поширюється на все, що є унікальним і вимагає підтвердження права власності. Щоб було зрозуміліше, наведемо приклади NFT, які існують сьогодні.

- [Унікальний цифровий твір мистецтва](https://foundation.app/artworks)
- [Унікальні кросівки з обмеженої лінії](https://www.metagrail.co/auctions/91cf83fb-3477-4155-aae8-6dcb9b853397)
- [Внутрішньоігровий предмет](https://market.decentraland.org/)
- [Есе](https://zora.co/0x517bab7661C315C63C6465EEd1b4248e6f7FE183/145)
- [Цифрова колекційна річ](https://www.larvalabs.com/cryptopunks/details/1)
- [Доменне ім’я](https://app.ens.domains/name/ethereum.eth)
- [Квиток для доступу до події або купон](https://www.yellowheart.io/)
- [Купуйте товари реального світу](https://www.tangible.store/)
- [Дроблена нерухомість](https://realt.co/)
- [Сертифікати про освіту](https://www.degreecert.com/)
- [Гонорари за музику через NFT](https://opulous.org/)
- [Рухайтесь і заробляйте](https://yeticoineth.com/about.html)
- [Цифрова ідентичність](https://photochromic.io/)

### Приклади ethereum.org {#ethereum-org-examples}

Ми використовуємо NFT для винагородження наших учасників і навіть маємо власне доменне ім’я NFT.

#### POAP (протокол підтвердження відвідуваності) {#poaps}

Якщо ви долучилися до ethereum.org, можете отримати NFT протоколу POAP. Це колекційні об’єкти, які підтверджують участь у певному заході. Деякі криптозустрічі використовували POAP як різновид квитка. [Докладніше про участь](/contributing/#poap).

![Протокол POAP ethereum.org](./poap.png)

#### ethereum.eth {#ethereum-dot-eth}

Цей сайт має альтернативне доменне ім’я на основі NFT: **ethereum.eth**. Наша адреса `.org` центрально керується постачальником системи доменних імен (DNS), тоді як адресу ethereum`.eth` зареєстровано на платформі Ethereum за допомогою служби імен Ethereum (ENS). Володіємо та керуємо нею ми. [Переглянути наші записи ENS](https://app.ens.domains/name/ethereum.eth)

[Докладніше про ENS](https://app.ens.domains)

## Як працюють NFT? {#how-nfts-work}

NFT відрізняються від токенів ERC-20, як-от DAI або LINK, тим, що кожен токен є повністю унікальним і неподільним. Токени NFT дають змогу передавати або отримувати право власності на будь-які унікальні цифрові дані, які можна відстежити в загальнодоступному реєстрі за допомогою блокчейну Ethereum. NFT створюється з цифрових об’єктів і позначає цифрові або нецифрові активи. Нижче наведено об’єкти, які можуть позначати токени NFT.

- Цифрове мистецтво:
  - Файли GIF
  - Колекційні предмети
  - Музика
  - Відео
- Фізичні об’єкти:
  - Документи на автомобіль
  - Квитки на реальну подію
  - Токенізовані рахунки-фактури
  - Юридичні документи
  - Підписи
- І багато інших можливостей

Керування правами власності на NFT здійснюється за допомогою унікального ідентифікатора та метаданих, які не може повторити жоден інший токен. Токени NFT карбуються за допомогою смартконтрактів, які надають право власності й керують передаванням NFT. Коли хтось створює або карбує NFT, він виконує код, що зберігається в смартконтрактах, які відповідають різним стандартам, таким як [ERC-721](/developers/docs/standards/tokens/erc-721/). Ця інформація додається до блокчейну, де відбувається керування токеном NFT. Якщо розглядати процес карбування детальніше, можна виокремити такі його етапи:

- Створення нового блоку
- Перевірка інформації
- Запис інформації в блокчейні

Особливі властивості NFT:

- Кожен викарбований токен має унікальний ідентифікатор, безпосередньо пов’язаний з однією адресою Ethereum.
- Вони не взаємозамінні 1:1 з іншими токенами. Наприклад, токен ETH є точною копією будь-якого іншого токена ETH. З NFT ситуація інша.
- Кожен токен має власника, і цю інформацію можна легко перевірити.
- Ці токени існують на платформі Ethereum. Їх можна придбати й продати на будь-якому ринку NFT, заснованому на Ethereum.

Інакше кажучи, якщо ви _володієте_ токеном NFT, у вас з’являються такі можливості:

- Ви можете з легкістю довести своє право власності на нього.
  - Підтвердження права власності на NFT дуже схоже на підтвердження наявності ETH на вашому рахунку.
  - Наприклад, припустимо, що ви купуєте NFT, і право власності на унікальний токен передається до вашого гаманця за допомогою вашої загальнодоступної адреси.
  - Токен підтверджує, що ваша копія цифрового файлу є оригіналом.
  - Ваш приватний ключ є доказом права власності на оригінал.
  - Загальнодоступний ключ творця контенту слугує сертифікатом автентичності для конкретного цифрового артефакту.
    - Загальнодоступний ключ творця — це фактично незмінний компонент історії токена. Загальнодоступний ключ творця може демонструвати, що токен у вашій власності був створений певною особою, цим самим сприяючи підвищенню його ринкової вартості (на відміну від підробки).
  - Ще один спосіб підтвердження володіння токеном NFT — підписання транзакцій, щоб підтвердити, що ви володієте приватним ключем за відповідною адресою.
    - Як згадувалося вище, ваш приватний ключ є доказом права власності на оригінал. З цього ми робимо висновок, що приватні ключі за відповідною адресою контролюють NFT.
    - Підписана транзакція може використовуватися як доказ того, що ви володієте вашими приватними ключами, не розкриваючи їх нікому та водночас доводячи, що ви також володієте токеном NFT.
- Ніхто не може маніпулювати вашим токеном.
- Ви можете його продати, і в деяких випадках творець оригіналу отримає гонорар за повторний продаж.
- Або ж ви можете тримати його в себе вічно, знаючи, що ваш актив перебуває в безпеці у вашому гаманці в Ethereum.

Якщо ви _створили_ токен NFT, у вас з’являються такі можливості:

- Ви можете з легкістю довести, що створили його.
- Ви визначаєте рівень його рідкісності.
- Ви можете отримувати гонорар за кожен його продаж.
- Ви можете продавати його на будь-якому ринку NFT або в одноранговому форматі. Ви не прив’язані до жодної платформи та не потребуєте посередників.

### Рідкісність {#scarcity}

Творець NFT визначає рівень рідкісності свого активу.

Розгляньмо, наприклад, квиток на спортивний захід. Як організатор заходу може вибрати кількість квитків для продажу, так і творець токена NFT може вирішити, скільки існуватиме його копій. Іноді це точні копії, як-от 5000 звичайних квитків для входу. Іноді карбуються кілька схожих, але дещо відмінних, як-от квитки з призначеним місцем. В іншому випадку автор може захотіти створити NFT, для якого карбується лише один спеціальний рідкісний токен для колекціонування.

У цих випадках кожен токен NFT все одно матиме унікальний ідентифікатор (як кожен квиток має штрихкод), у якому буде зазначений лише один власник. Попередньо вказаний рівень рідкісності NFT є важливим і залежить від його творця. Творець може вирішити зробити кожен токен NFT абсолютно унікальним для підвищення його рідкісності або створити кілька тисяч копій. Варто пам’ятати, що ця інформація є загальнодоступною.

### Авторський гонорар {#royalties}

Деякі NFT автоматично виплачують гонорари творцям під час продажу. Ця концепція все ще розвивається, але вже є однією з найпотужніших. Початкові власники [EulerBeats Originals](https://eulerbeats.com/) заробляють 8 % гонорару за кожного продажу відповідного NFT. А деякі платформи, як-от [Foundation](https://foundation.app) і [Zora](https://zora.co/), підтримують виплату гонорарів для своїх митців.

Усе відбувається автоматично, тож творці можуть нічого не робити й отримувати гонорар, поки їхні роботи продаються від людини до людини. Наразі визначення гонорарів відбувається вручну й тому не дуже точне: багато творців не отримують заслужену плату. Але якщо запрограмувати NFT на виплату гонорару, ви ніколи не пропустите свої кошти.

## Для чого використовуються токени NTF? {#nft-use-cases}

Нижче можна ознайомитися з додатковою інформацією про деякі більш розвинуті сценарії та концепції використання NFT на Ethereum.

- [Цифровий контент](#nfts-for-creators)
- [Ігрові предмети](#nft-gaming)
- [Доменні імена](#nft-domains)
- [Фізичні предмети](#nft-physical-items)
- [Інвестиції та застава](#nfts-and-defi)
- [Токенгейтинг](#tokengating)

<Divider />

### Максимізація доходів творців {#nfts-for-creators}

Сьогодні найактивніше токени NFT використовуються у сфері цифрового контенту. Це пов’язано з проблемами організації. Творці контенту бачать, що їхні доходи та потенційний прибуток поглинають платформи.

Митець, який публікує свою роботу в соціальній мережі, заробляє гроші на платформі, що продає рекламу його підписникам. Натомість він отримує популярність, але популярністю не оплатиш рахунки.

Токени NFT дають змогу організувати нову економіку для творців, де їм не доводитиметься передавати право власності на свій контент платформам, на яких вони його публікують. Право власності закладено в самому контенті.

Коли творці продають свій контент, кошти надходять їм безпосередньо. Якщо потім новий власник продасть токен NFT, його оригінальний творець навіть зможе автоматично отримати гонорар за це. Оплата гарантована щоразу, коли продається токен, оскільки адреса творця є складовою метаданих NFT, які неможливо змінити.

<InfoBanner shouldSpaceBetween emoji=":eyes:">
  <div>Досліджуйте, купуйте й створюйте власні токени NFT на твори мистецтва та колекційні предмети.</div>
  <ButtonLink to="/dapps/?category=collectibles">
    Ознайомитися з мистецтвом NFT
  </ButtonLink>
</InfoBanner>

#### Проблема несанкціонованого копіювання {#nfts-copy-paste}

Скептики часто стверджують, що NFT — це дурниці, демонструючи при цьому зображення, де виконують знімок екрана з токеном NFT на твір мистецтва. Вони всміхаються та кажуть: «Дивись, тепер у мене є це зображення безкоштовно!»

Так, воно дійсно є. Але якщо ви загуглите «Герніку» Пікассо, чи зробить це вас новим гордим власником шедевру, який коштує кілька мільйонів доларів?

Врешті-решт, володіння реальним предметом є настільки цінним, наскільки вирішує ринок. Що частіше контент з’являється на екранах, поширюється та взагалі використовується, то більшої цінності він набуває.

Володіння перевіреним реальним предметом завжди цінуватиметься.

<Divider />

### Підвищення ігрового потенціалу {#nft-gaming}

NFT викликають великий інтерес серед розробників ігор. Вони можуть забезпечити облік прав власності на внутрішньоігрові предмети, підживлювати внутрішньоігрову економіку та приносити гравцям безліч переваг.

У багатьох звичайних іграх можна купувати предмети, які використовуватимуться в ході гри. Але якби цей предмет був токеном NFT, ви б могли відшкодувати витрачені гроші, продавши його після завершення гри. Ви навіть зможете заробити, якщо його цінність встигла вирости.

Розробники ігор як емітенти NFT можуть заробляти гонорар щоразу, коли предмет повторно продається на відкритому ринку. Це створює більш взаємовигідну бізнес-модель, де і гравці, і розробники заробляють на вторинному ринку NFT.

Це також означає, що якщо гра більше не підтримується розробниками, зібрані вами предмети залишаються вашими.

Зрештою, предмети, які ви здобуваєте в іграх, можуть залишатися у вас довше, ніж власне ігри. Навіть якщо гра більше не підтримується, ваші предмети завжди будуть під вашим контролем. Це означає, що внутрішньоігрові предмети стають цифровими сувенірами та мають цінність поза грою.

Гра у віртуальній реальності Decentraland навіть дає змогу купувати токени NFT, що позначають віртуальні земельні ділянки, якими можна користуватися на власний розсуд.

<InfoBanner shouldSpaceBetween emoji=":eyes:">
  <div>Ознайомтеся з іграми Ethereum на основі NFT.</div>
  <ButtonLink to="/dapps/?category=gaming">
    Ознайомитися з іграми NFT
  </ButtonLink>
</InfoBanner>

<Divider />

### Адреси Ethereum, які легко запам’ятовуються {#nft-domains}

Служба імен Ethereum використовує NFT, щоб призначити вашій адресі Ethereum назву, яка буде легше запам’ятовуватися, як-от `mywallet.eth`. Це означає, що ви можете попросити когось надіслати вам ETH на адресу `mywallet.eth`, а не `0x123456789.....`.

Так само це працює з назвою домену сайту, що робить IP-адресу простішою для запам’ятовування. Як і домени, імена ENS мають цінність, як правило, залежно від довжини та релевантності. З ENS вам не потрібен реєстр доменів для полегшення передачі права власності. Натомість ви можете обмінюватись іменами ENS на ринку NFT.

Ваше ім’я ENS може:

- Отримувати криптовалюту й інші NFT.
- Вказувати на децентралізований сайт, наприклад [ethereum.eth](https://ethereum.eth.link). [Докладніше про децентралізацію вашого сайту](https://docs.ipfs.io/how-to/websites-on-ipfs/link-a-domain/#domain-name-service-dns)
- Зберігати будь-яку довільну інформацію, включно з даними профілю, як-от адреси електронної пошти й інформацію з Twitter.

<Divider />

### Фізичні предмети {#nft-physical-items}

Токенізація фізичних предметів, на відміну від їх цифрових аналогів, ще не настільки розвинена. Але є чимало проєктів, що досліджують токенізацію нерухомості, унікальних модних речей тощо.

Оскільки NFT — це, по суті, документи, одного дня ви можете придбати автомобіль або будинок за допомогою ETH і отримати відповідний документ у вигляді NFT у відповідь (у рамках тієї самої транзакції). Оскільки речі стають все більш високотехнологічними, неважко уявити світ, де ваш гаманець Ethereum стане ключем до вашої машини або будинку: двері відчинятимуться за допомогою криптографічного доказу права власності.

Завдяки представленню на Ethereum цінних активів, як-от автомобілі та нерухомість, можна використовувати NFT як заставу в децентралізованих позиках. Це особливо корисно, якщо у вас не багато готівки або криптовалюти, але є чимало цінних фізичних предметів. [Докладніше про DeFi](/defi/)

<Divider />

### NFT і DeFi {#nfts-and-defi}

Світ NFT й [децентралізовані фінанси (DeFi)](/defi/) починають співпрацювати в різних цікавих напрямках.

#### Позики, забезпечені NFT {#nft-backed-loans}

Існують програми DeFi, які дають змогу позичати гроші під заставу. Наприклад, ви заставляєте 10 ETH, щоб позичити 5000 DAI ([стейблкоїн](/stablecoins/)). Це гарантує повернення грошей позикодавцю, який отримає заставу, якщо позичальник не поверне DAI. Однак не кожен має достатньо криптовалюти, щоб використовувати її як заставу.

Натомість проєкти починають досліджувати використання NFT як заставу. Уявіть, що свого часу ви купили рідкісний CryptoPunk NFT, який за сьогоднішніми цінами може коштувати 1000 доларів. Надавши його як заставу, ви можете отримати доступ до позики з тим самим набором правил. Якщо ви не повернете DAI, ваш токен CryptoPunk буде надіслано позикодавцю як заставу. Зрештою, це може спрацювати з будь-чим, що ви переводите в токени NFT.

І це не важко для Ethereum, тому що обидва світи (NFT і DeFi) мають однакову інфраструктуру.

#### Часткове право власності {#fractional-ownership}

Творці NFT також можуть створювати «частки» своїх NFT. Це дає інвесторам і шанувальникам можливість володіти частиною NFT, не купуючи токен цілком. Це надає ще більше можливостей для карбувальників і колекціонерів NFT.

- Частковими NFT можна торгувати на децентралізованих біржах ([DEX ](/defi/#dex)), як-от Uniswap, а не лише на [ринках NFT](/dapps?category=collectibles). Це означає більше покупців і продавців.
- Загальна ціна NFT може бути визначена ціною його часток.
- Так у вас з’являється більше можливостей володіти й отримувати прибуток від предметів, якими ви цікавитеся. За володіння NFT важче встановити ціну.

Це все ще експеримент, але ви можете дізнатися більше про часткове володіння NFT на таких біржах:

- [NIFTEX](https://landing.niftex.com/)
- [NFTX](https://gallery.nftx.org/)

Теоретично це розблокує такі можливості, як часткове володіння роботою Пікассо. Ви станете акціонером NFT Пікассо. Це означає, що у вас буде право голосу під час, наприклад, розподілу доходів. Дуже ймовірно, що одного дня володіння часткою NFT введе вас у децентралізовану автономну організацію (DAO) для керування цим активом.

Це організації на основі Ethereum, які дають змогу незнайомцям, як-от глобальним акціонерам активу, безпечно координувати свою діяльність, не обов’язково довіряючи іншим людям. Причина в тому, що жодну копійку не можна витратити без схвалення групи.

Як ми вже згадували, це середовище розвивається в нас на очах. NFT, DAO, часткові токени розвиваються різними темпами. Але вся їх інфраструктура існує та може легко працювати разом, оскільки вони всі говорять однією мовою — Ethereum. Ознайомтеся з цим середовищем.

[Докладніше про DAO](/dao/)

### Сертифікати автентичності {#certificates}

За деякими оцінками, компанії, що пропонують підроблені сертифікати про отримання університетської освіти, становлять галузь із мільярдними доходами, яку можуть допомогти подолати токени NFT. Токени NFT можуть бути безпечним і швидким способом перевірити чиїсь дані про освіту.

[У Південній Кореї один університет уже видає сертифікати про освіту як NFT](https://forkast.news/headlines/south-korea-nfts-graduates-hoseo/), сподіваючись, що використання NFT покращить доступ до адміністративних послуг і запобігатиме підробці або зміні диплома. [Trinity Business School (TBS) в Ірландії також планує пропонувати NFT з 2023 року](https://trinitynews.ie/2022/04/business-school-to-offer-degree-nfts/).

<Divider />

### Токенгейтинг {#tokengating}

Токенгейтинг — це спосіб обмежити доступ до чогось і використовувати NFT як спосіб розблокувати доступ. Ці речі можуть значно різнитися залежно від платформи, але популярними прикладами є закритий вміст, приватні сервери чату й ексклюзивні продукти у світі електронної комерції.

Платформа, яка виконує токенгейтинг, зазвичай попросить вас підключити свій гаманець, щоб підтвердити, що ви володієте необхідним токеном NFT. Якщо у вас є потрібний токен NFT, ви отримаєте доступ. Якщо ні, доступ до речі залишиться закритим. Токени NFT — чудовий спосіб зробити це через їхню унікальність, адже ви не можете підробити право власності, щоб отримати річ.

Оскільки токени NFT розміщені на Ethereum, їх можна використовувати для розблокування токенгейтів Ethereum на будь-якій платформі, яка їх застосовує. Один токен NFT, яким ви володієте, може розблокувати закритий контент, приватні сервери чату й ексклюзивні продукти на абсолютно різних вебсайтах і в програмах.

Якщо карбування та розповсюдження токенів NFT пов’язане зі створенням чи цифровізацією спільноти, то токенгейтинг – це виховання спільноти. У ньому токени NFT використовуються здебільшого як інструмент для членства чи лояльності – і як чудовий спосіб надійно забезпечувати винагороди, які з ними пов’язані.

#### Приклади

- Ресурс [Collab.land](https://collab.land/) є токенгейтом для серверів чату Discord або груп Telegram
- [Протокол розблокування](https://unlock-protocol.com/) – це протокол для токенгейтингу
- Служба [Shopify](https://help.shopify.com/en/manual/products/digital-service-product/nfts) випускає дедалі більше програм, які дають змогу продавцям надавати доступ до продуктів і знижок

<Divider />

## Ethereum і NFT {#ethereum-and-nfts}

Ethereum забезпечує роботу токенів NFT з кількох причин:

- Історія транзакцій і метадані токенів відкрито перевіряються, тому можна легко довести історію володіння.
- Щойно транзакцію підтверджено, стає майже неможливим маніпулювання цими даними для «викрадення» права власності.
- Обмін токенами NFT може бути одноранговим без допомоги платформи, яка може вводити значні скорочення як компенсацію.
- Усі продукти Ethereum мають однаковий «бекенд». Інакше кажучи, усі продукти Ethereum можуть легко розуміти один одного, що робить NFT сумісними з різними продуктами. Ви можете купити токен NFT в одному продукті й легко продати його в іншому. Як творець ви можете розмістити свої токени NFT в кількох продуктах одночасно: кожен продукт матиме найновішу інформацію про право власності.
- Ethereum ніколи не вимикається, тобто ваші токени будуть завжди доступні для продажу.

## Вплив NFT на навколишнє середовище {#environmental-impact-nfts}

Створення та передавання NFT — це просто транзакції Ethereum; карбування, купівля, обмін токенів NFT або взаємодія з ними безпосередньо не споживає енергію. Після оновлення [The Merge](/roadmap/merge) Ethereum є блокчейном із низьким споживанням енергії. Це означає, що вплив використання токенів NFT на довкілля є незначним.

[Докладніше про енергоспоживання Ethereum](/energy-consumption/).

### Не звинувачуйте в цьому NFT {#nft-qualities}

Уся екосистема NFT працює завдяки децентралізації та безпеці Ethereum.

Децентралізація означає, що ви та всі інші можете підтвердити своє володіння чимось. І для всього цього не потрібно довіряти або передавати контроль третій стороні, яка може нав’язувати власні правила на свій розсуд. Це також означає, що ваш токен NFT можна переносити на багато різних продуктів і ринків.

Безпека означає, що ніхто не може скопіювати й вставити ваш токен NFT або вкрасти його.

Ці якості Ethereum дають змогу володіти унікальними елементами в цифровому форматі й отримувати справедливу ціну за свій вміст. Ethereum захищає активи за допомогою механізму децентралізованого консенсусу, який передбачає [«підтвердження володіння»](/developers/docs/consensus-mechanisms/pos). Це екологічніший метод визначення того, хто може додати блок транзакцій до ланцюжка, і він вважається більш безпечним, ніж його енергомістка альтернатива: ["підтвердження роботи"](/developers/docs/consensus-mechanisms/pow). NFT були пов’язані з високими витратами енергії, оскільки раніше валюта Ethereum була захищена за допомогою підтвердження роботи. Це вже не відповідає дійсності.

#### Карбування NFT {#minting-nfts}

Під час карбування NFT має відбутися кілька подій:

- NFT потрібно підтвердити як актив у блокчейні.
- Баланс рахунку клієнта має бути оновлений, щоб включити цей актив. Це робить можливими обміни та перевірку володіння.
- Транзакції, які підтверджують вищесказане, необхідно додати в блок і «увічнити» в ланцюжку.
- Блок має бути підтвердженим усіма в мережі як «правильний». Цей консенсус знімає потребу в посередниках, бо мережа погоджується з тим, що ваш NFT існує та належить вам. І він на ланцюзі, тож кожен може його перевірити. Це один із способів, як Ethereum допомагає творцям NFT максимізувати свій заробіток.

Усі ці завдання виконують виробники й валідатори блоків. Організатори блоку додають вашу NFT-транзакцію в блок і транслюють її решті мережі. Валідатори перевіряють, чи є транзакція дійсною, а потім додають її до своїх баз даних. Існує багато криптоекономічних стимулів, щоб переконатися, що валідатори діють чесно. Інакше будь-хто може заявити, що він володіє щойно викарбуваними вами NFT, і шахрайським шляхом передати право власності.

#### Безпека NFT {#nft-security}

Безпека Ethereum ґрунтується на доказі частки. Система покликана економічно дестимулювати зловмисні дії, роблячи Ethereum стійкою до підробок. Це те, що робить NFT можливими. Щойно блок, що містить вашу NFT-транзакцію, стане фіналізованим, його зміна коштуватиме зловмиснику мільйони ETH. Кожен, хто працює з програмним забезпеченням Ethereum, зможе негайно виявити нечесне втручання в NFT, а зловмисника буде економічно покарано й видалено.

Проблеми безпеки під час використання NFT найчастіше пов’язані із фішинговими шахрайствами, уразливістю смартконтрактів або помилками користувачів (наприклад, ненавмисне розкриття приватних ключів), що робить належну безпеку гаманців критично важливою для власників NFT.

<ButtonLink to="/security/">
  Більше про безпеку
</ButtonLink>

## Розбудова за допомогою NFT {#build-with-nfts}

Більшість токенів NFT створюються за допомогою узгодженого стандарту, відомого як [ERC-721](/developers/docs/standards/tokens/erc-721/). Проте є й інші стандарти, з якими ви можете ознайомитись. Стандарт [ERC-1155](/developers/docs/standards/tokens/erc-1155/) дає змогу використовувати напіввзаємозамінні токени, що особливо корисно у сфері ігор. А нещодавно було запропоновано стандарт [EIP-2309](https://eips.ethereum.org/EIPS/eip-2309), щоб зробити карбування NFT набагато ефективнішим. Цей стандарт дає змогу карбувати скільки завгодно в межах однієї транзакції!

## Додаткові ресурси {#further-reading}

- [Дані криптомистецтва](https://cryptoart.io/data) — Річард Чен, автоматичні оновлення
- [OpenSea: Біблія NFT](https://opensea.io/blog/guides/non-fungible-tokens/) — _Девін Фізнер, 10 січня 2020 року_
- [Посібник із NFT для початківців](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Лінда Се, січень 2020 року_
- [Усе, що потрібно знати про метавсесвіт](https://foundation.app/blog/enter-the-metaverse) — _Команда Foundation, foundation.app_
- [Ні, криптохудожники не шкодять планеті](https://medium.com/superrare/no-cryptoartists-arent-harming-the-planet-43182f72fc61)
- [Енергоспоживання Ethereum](/energy-consumption/)

<QuizWidget quizKey="nfts" />
