---
title: Децентралізована наука (DeSci)
description: Огляд децентралізованих наук на Ethereum
lang: uk
template: use-cases
emoji: ":microscope:"
sidebarDepth: 2
image: ../../../../assets/future_transparent.png
alt: ""
summaryPoint1: Глобальна, відкрита альтернатива сучасній науковій системі.
summaryPoint2: Технологія, яка дає вченим змогу отримувати фінансування, проводити експерименти, ділитися даними, поширювати аналітику тощо.
summaryPoint3: Засновано на русі за відкриту науку.
---

## Що таке децентралізована наука (DeSci)? {#what-is-desci}

Децентралізована наука (DeSci) — це рух, який має на меті побудувати громадську інфраструктуру для фінансування, створення, перевірки, кредитування, зберігання та поширення наукових знань на справедливій і рівноправній основі за допомогою стека Web3.

DeSci має на меті створити екосистему, у якій учені зацікавлені в тому, щоб відкрито ділитися своїми дослідженнями, й отримують нагороду за свою роботу, і водночас дають кожному змогу легко отримати доступ до досліджень і активно робити свій внесок у них. DeSci відтворює ідею, що наукові знання мають бути доступними всім і що процес наукових досліджень має бути прозорим. DeSci створює більш децентралізовану й розподілену модель наукових досліджень, роблячи її стійкішою до цензури й контролю з боку центральних органів влади. DeSci намагається створити середовище, у якому нові й нетрадиційні ідеї можуть процвітати, децентралізуючи доступ до фінансування, наукових інструментів і каналів зв’язку.

Децентралізована наука дає змогу використовувати різноманітніші джерела фінансування (від [DAOs](/dao/), [квадратичних пожертвувань](https://papers.ssrn.com/sol3/papers.cfm?abstract_id=2003531) до краудфандингу тощо), доступніші дані й методи доступу, а також надання заохочень за відтворюваність.

### Хуан Бенет — Рух DeSci

<YouTube id="5ORvbCIW39o" />

## Як DeSci покращує науку {#desci-improves-science}

Неповний перелік ключових проблем у науці та те, як децентралізована наука може допомогти у розв’язанні цих проблем

| **Децентралізована наука**                                                                                                  | **Традиційна наука**                                                                                                            |
| --------------------------------------------------------------------------------------------------------------------------- | ------------------------------------------------------------------------------------------------------------------------------- |
| Розподіл коштів визначається спільнотою з використанням таких механізмів, як квадратичні пожертви або DAO.                  | Малі, закриті, централізовані групи контролюють розподіл коштів.                                                                |
| Ви співпрацюєте з колегами з усього світу в динамічних командах.                                                            | Фінансові організації та домашні установи обмежують вашу співпрацю.                                                             |
| Рішення про фінансування приймаються онлайн і прозоро. Досліджуються нові механізми фінансування.                           | Рішення про фінансування приймаються упродовж тривалого часу й мають обмежену прозорість. Існує мало механізмів фінансування.   |
| Спільне використання лабораторних послуг стає простішим і прозорішим завдяки використанню примітивів Web3.                  | Спільне використання лабораторних ресурсів зазвичай є повільним і непрозорим.                                                   |
| Для довіри, прозорості й загального доступу може бути розроблено нові моделі публікації, які використовують примітиви Web3. | Ви публікуєте через усталені шляхи, які часто визнаються неефективними, упередженими й експлуататорськими.                      |
| Ви можете заробити токени й репутацію за рецензування роботи.                                                               | Ваша рецензована робота не оплачується, а тільки приносить користь комерційним видавцям.                                        |
| Ви володієте інтелектуальною власністю (ІВ), яку створюєте й поширюєте відповідно до прозорих умов.                         | Ваша домашня установа володіє створеною вами інтелектуальною власністю (ІВ). Доступ до інтелектуальної власності не є прозорим. |
| Обмін усіма дослідженнями, зокрема даними про невдалі спроби, шляхом розміщення всіх кроків у блокчейні.                    | Упередженість видання означає, що дослідники схильніші ділитися експериментами, які мають успішні результати.                   |

## Ethereum і DeSci {#ethereum-and-desci}

Децентралізована наукова система вимагає надійної безпеки, мінімальних грошових і транзакційних витрат, а також багатої екосистеми для розробки програм. Ethereum надає все необхідне для створення децентралізованого наукового стека.

## Варіанти використання DeSci {#use-cases}

DeSci розробляє набір наукових інструментів для включення академічних кіл Web2 до цифрового світу. Нижче наведено приклади варіантів використання, які Web3 може запропонувати науковій спільноті.

### Публікація {#publishing}

Публікація наукової інформації є проблемною, оскільки нею керують видавництва, які покладаються на безоплатну працю вчених, рецензентів і редакторів для створення статей, але потім стягують непомірну плату за публікацію. Спільнота, яка зазвичай опосередковано оплачує роботу й витрати на публікацію через оподаткування, часто не може отримати доступ до тієї самої роботи, повторно не заплативши видавцеві. Загальна сума гонорарів за публікацію окремих наукових робіт часто становить п’ятизначну цифру ($USD), що підриває всю концепцію наукових знань як [суспільного блага](https://www.econlib.org/library/Enc/PublicGoods.html), водночас приносячи величезні прибутки невеликій групі видавців.

Безкоштовні платформи та платформи з відкритим доступом існують у формі серверів попереднього друку, [як-от ArXiv](https://arxiv.org/). Однак на цих платформах відсутній контроль якості, [механізми протидії атакам Сивілли](https://csrc.nist.gov/glossary/term/sybil_attack) і зазвичай немає контролю показників на рівні статті, тобто вони зазвичай використовуються лише для оприлюднення роботи перед поданням до традиційного видавця. SciHub також надає вільний доступ до опублікованих статей, але не законно, а лише після того, як видавці вже отримали свою оплату й загорнули роботу в суворе авторське право. Це створює критичну прогалину для доступних наукових робіт і даних із вбудованим механізмом легітимності й виборчою моделлю. Інструменти для побудови такої системи існують у Web3.

### Відтворюваність і повторюваність {#reproducibility-and-replicability}

Відтворюваність і повторюваність є основою якісного наукового відкриття.

- Відтворювані результати може бути досягнуто кілька разів поспіль тією самою командою з використанням тієї самої методології.
- Повторювані результати може бути досягнуто іншою групою з тими самими параметрами проведення експерименту.

Нові інструменти Web3 можуть забезпечити відтворюваність і повторюваність як основу для відкриттів. Ми можемо вплести якісну науку в технологічну тканину академічних кіл. Web3 дає змогу створювати атестації для кожного компонента аналізу: необроблених даних, обчислювальних механізмів і результатів застосування. Принадність консенсусних систем полягає в тому, що для підтримки цих компонентів створюється надійна мережа, кожен учасник мережі може нести відповідальність за відтворення обчислень і перевірку кожного результату.

### Фінансування {#funding}

Поточна стандартна модель фінансування науки полягає в тому, що окремі особи або групи вчених роблять письмові заявки в агенцію з фінансування. Невелика група довірених осіб оцінює заявки, а потім опитує кандидатів, перш ніж надати кошти невеликій частині заявників. Окрім створення вузьких місць, які іноді призводять до років очікування між поданням заявки на отримання гранту та його отриманням, ця модель, як відомо, є дуже вразливою до упереджень, власних інтересів і політики експертної комісії.

Дослідження показали, що комісії з розгляду грантів погано виконують свої функції щодо відбору високоякісних пропозицій, оскільки ті самі пропозиції, подані до різних комісій, мають дуже різні результати розгляду. Оскільки фінансування стало обмеженішим, його сконцентровано в меншому колі досвідченіших дослідників з більш консервативними інтелектуальними проєктами. Це призвело до створення гіперконкурентного фінансового ландшафту, укріплюючи негативні стимули та пригнічуючи інновації.

Web3 має потенціал розірвати цю несправну модель фінансування, експериментуючи з різними моделями стимулювання, розробленими DAO та Web3 загалом. [Ретроактивне фінансування громадських благ](https://medium.com/ethereum-optimism/retroactive-public-goods-funding-33c9b7d00f0c), [квадратичне фінансування](https://papers.ssrn.com/sol3/papers.cfm?abstract_id=2003531), [управління DAO](https://www.antler.co/blog/daos-and-web3-governance) та [токенізовані структури стимулювання](https://cdixon.org/2017/05/27/crypto-tokens-a-breakthrough-in-open-network-design) — це лише кілька з інструментів Web3, які можуть революціонізувати фінансування науки.

### Володіння інтелектуальною власністю і її розвиток {#ip-ownership}

Інтелектуальна власність (ІВ) є великою проблемою в традиційній науці: від того, що вона застрягла в університетах або залишається не використаною в біотехнологічних компаніях, до того, що її важко оцінити. Проте володіння цифровими активами (як-от наукові дані або статті) є тим, що Web3 робить надзвичайно добре, використовуючи[невзаємозамінні токени (NFT)](/nft/).

Так само як NFT можуть передавати дохід від майбутніх транзакцій початковому творцю, ви можете встановити прозорі ланцюжки атрибуції вартості для винагороди дослідників, управлінських органів (наприклад, DAO) або навіть суб'єктів, чиї дані збираються.

[Токени IP-NFT](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) можуть також виконувати функцію ключа до децентралізованого сховища даних досліджень, що проводяться, і підключатися до NFT і фінансування [DeFi](/defi/) (від фракціонування до пулів кредитування та оцінки вартості). Це також дає сутностям, що перебувають на ланцюжку, як-от DAO (наприклад, [VitaDAO](https://www.vitadao.com/)), здійснювати дослідження безпосередньо на ланцюжку. Поява непередаваних [токенів soulbound](https://vitalik.ca/general/2022/01/26/soulbound.html) також може відігравати важливу роль у DeSci, даючи людям змогу засвідчувати свій досвід і облікові дані, пов'язані з їхньою адресою Ethereum.

### Зберігання й архітектура даних і доступ до них {#data-storage}

За допомогою шаблонів Web3 наукові дані можна зробити значно доступнішими, а розподілені сховища дають змогу зберегти результати дослідження в разі катастрофічних подій.

Стартовою точкою повинна бути система, доступна будь-якому децентралізованому ідентифікатору, який має відповідні перевірені облікові дані. Це дає змогу надійно реплікувати конфіденційні дані довіреними сторонами, що забезпечує резервування та стійкість до цензури, відтворення результатів і навіть можливість співпраці кількох сторін і додавання нових даних до набору даних. Методи конфіденційного обчислення, як-от [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol), надають альтернативні механізми доступу до реплікації необроблених даних, створюючи довірені наукові середовища для найбільш конфіденційних даних. Довірені наукові середовища вже [згадувалися NHS](https://medium.com/weavechain/whats-in-store-for-the-future-of-healthcare-data-b6398745fbbb) як перспективне рішення щодо захисту конфіденційності даних і співпраці шляхом створення екосистеми, у якій дослідники можуть безпечно працювати з даними на місці, використовуючи стандартизовані середовища для спільного використання коду та практик.

Гнучкі рішення Web3 підтримують вищеописані сценарії та створюють основу для дійсно відкритої науки, де дослідники можуть створювати громадські блага без обмежень щодо доступу чи оплати. Рішення публічних даних Web3, як-от IPFS, Arweave і Filecoin, є оптимізованими для децентралізації. Наприклад, dClimate забезпечує універсальний доступ до кліматичних і погодних даних, зокрема даних із метеостанцій і прогностичних кліматичних моделей.

## Долучитися {#get-involved}

Досліджуйте проєкти та приєднуйтесь до спільноти DeSci.

- [DeSci.Global: календар глобальних заходів і зустрічей](https://desci.global)
- [Блокчейн для Science Telegram](https://t.me/BlockchainForScience)
- [Molecule: фінансуйте й отримуйте фінансування для своїх дослідницьких проєктів](https://discover.molecule.to/)
- [VitaDAO: отримуйте фінансування через угоди про спонсорські дослідження в галузі довголіття](https://www.vitadao.com/)
- [ResearchHub: публікуйте наукові результати та беріть участь у розмовах із колегами](https://www.researchhub.com/)
- [LabDAO: складіть білок in-silico](https://alphafodl.vercel.app/)
- [dClimate API: запитуйте кліматичні дані, зібрані децентралізованою спільнотою](https://api.dclimate.net/)
- [DeSci Foundation: конструктор інструментів публікації DeSci](https://descifoundation.org/)
- [DeSci.World: єдиний майданчик для перегляду та взаємодії з децентралізованою наукою](https://desci.world)
- [Fleming Protocol: економіка даних із відкритим вихідним кодом, що підтримує спільні відкриття в біомедицині](https://medium.com/@FlemingProtocol/a-data-economy-for-patient-driven-biomedical-innovation-9d56bf63d3dd)
- [OceanDAO: фінансування наукових проєктів, що стосуються даних, під управлінням DAO](https://oceanprotocol.com/dao)
- [Opscientia: відкриті децентралізовані робочі процеси в науці](https://opsci.io/research/)
- [LabDAO: складіть білок in-silico](https://alphafodl.vercel.app/)
- [Bio.xyz: отримуйте фінансування для свого біотехнологічного проєкту DAO або DeSci](https://www.molecule.to/)
- [ResearchHub: публікуйте наукові результати та беріть участь у розмовах із колегами](https://www.researchhub.com/)
- [VitaDAO: отримуйте фінансування через угоди про спонсорські дослідження в галузі довголіття](https://www.vitadao.com/)
- [Fleming Protocol: економіка даних із відкритим вихідним кодом, що підтримує спільні відкриття в біомедицині](https://medium.com/@FlemingProtocol/a-data-economy-for-patient-driven-biomedical-innovation-9d56bf63d3dd)
- [Active Inference Lab: лабораторія активного узагальнення](https://www.activeinference.org/)
- [CureDAO: суспільна платформа точної охорони здоров'я](https://docs.curedao.org/)
- [IdeaMarkets: платформа, яка дає змогу забезпечувати децентралізовану наукову довіру](https://ideamarket.io/)

Ми раді отримати пропозиції щодо нових проєктів, якими можна поповнити наш перелік. Спершу ознайомтеся з [нашою політикою розміщення в переліку](/contributing/adding-desci-projects/)!

## Довідкові джерела {#further-reading}

- [DeSci Wiki від Jocelynn Pearl і Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Посібник із децентралізованої біотехнології від Джоселін Перл для ресурсу Future венчурного фонду a16z](https://future.a16z.com/a-guide-to-decentralized-biotech/)
- [Аргументи на користь DeSci](https://gitcoin.co/blog/desci-the-case-for-decentralised-science/)
- [Посібник із DeSci](https://future.com/what-is-decentralized-science-aka-desci/)
- [Децентралізовані наукові ресурси](https://www.vincentweisser.com/decentralized-science)
- [Biopharma IP-NFTs від Molecule - Технічний опис](https://molecule.to/blog/molecules-biopharma-ip-nfts-a-technical-description)
- [Побудова систем, що не потребують довіри, у науці. Автор: Джон Старр](https://medium.com/@jringo/building-systems-of-trustless-science-1cd2d072f673)
- [Зародження DAO в галузі біотехнологій](https://molecule.to/blog/the-emergence-of-biotech-daos)
- [Пол Колхаас — DeSci: майбутнє децентралізованої науки (подкаст)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Онтологічний підхід з використанням концепції активного висновку (Active Inference) для децентралізованої науки: від ситуативного надання змістовності до епістемічних спільнот](https://zenodo.org/record/6320575)
- [DeSci: майбутнє досліджень. Самуель Акіношо](https://lucidsamuel.medium.com/desci-the-future-of-research-b76cfc88c8ec)
- [Фінансування науки (епілог: DeSci і нові криптовалютні примітиви). Автор: Надія](https://nadia.xyz/science-funding)
- [Децентралізація перешкоджає розвитку лікарських засобів](https://medium.com/id-theory/decentralisation-is-disrupting-drug-development-28b5ba5d447f)

### Відеоматеріали {#videos}

- [Що таке децентралізована наука?](https://www.youtube.com/watch?v=-DeMklVWNdA)
- [Розмова між Віталіком Бутеріним і вченим Обрі де Грей про точки дотику між дослідженнями довголіття та криптовалютами](https://www.youtube.com/watch?v=x9TSJK1widA)
- [Наукове видавництво зламано. Чи може Web3 виправити це?](https://www.youtube.com/watch?v=WkvzYgCvWj8)
- [Хуан Бенет — DeSci, незалежні лабораторії та широкомасштабна наука про дані](https://www.youtube.com/watch?v=zkXM9H90g_E)
- [Себастьян Бронекатер — Як DeSci може трансформувати біомедичні дослідження й венчурний капітал](https://www.youtube.com/watch?v=qB4Tc3FcVbM)
