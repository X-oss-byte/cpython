---
title: Eşsiz jetonlar (NFT)
description: Ethereum'daki NFT'lere genel bakış
lang: tr
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Hologram ile gösterilen bir Eth logosu.
summaryPoint1: Benzersiz bir şeyi Ethereum tabanlı bir varlık olarak göstermenin yolu.
summaryPoint2: NFT'ler içerik oluşturuculara her zamankinden daha fazla güç veriyor.
summaryPoint3: Ethereum blokzincirindeki akıllı sözleşmelerle desteklenmektedir.
---

NFT'ler şu anda dijital sanat ve koleksiyon dünyasını kasıp kavuruyor. Yeni bir kripto kitlesine yapılan büyük satışlar sayesinde dijital sanatçıların hayatları değişiyor. Ve hayranlarla bağlantı kurmak için yeni bir fırsat bulan ünlüler de katılıyor. Ancak dijital sanat, NFT'leri kullanmanın yollarından sadece biridir. Aslında dijital veya fiziksel dünyadaki bir öğenin tapusu gibi, herhangi bir benzersiz varlığın sahipliğini temsil etmek için kullanılabilirler.

Andy Warhol 90'ların sonlarında doğmuş olsaydı, muhtemelen Campbell's Soup'u bir NFT olarak basardı. Nike'ın Ethereum'a Jordan serisi koyması an meselesi. Ve bir gün arabanıza sahip olduğunuz bir NFT ile kanıtlanabilir.

## NFT nedir? {#what-are-nfts}

NFT'ler, benzersiz öğelerin sahipliğini temsil etmek için kullanabileceğimiz token'lardır. Sanat, koleksiyonlar, hatta gayrimenkul gibi şeyleri token haline getirmemize olanak tanırlar. Bir varlığın sahipliği Ethereum blok zinciri tarafından güvence altına alınır; hiç kimse mülkiyet kaydını değiştiremez ya da kopyala/yapıştır yaparak yeni bir NFT üretemez.

NFT, değiştirilemez token (non-fungible token) anlamına gelir. "Değiştirilemez"; mobilyanız, şarkı dosyanız veya bilgisayarınız gibi şeyleri tanımlamak için kullanabileceğiniz ekonomik bir terimdir. Bu şeyler, benzersiz özelliklere sahip oldukları için diğer öğelerle değiştirilemez.

Öte yandan değiştirilebilir öğeler, benzersiz özelliklerinden ziyade değerleri onları tanımladığı için değiştirilebilir. Örneğin, 1 ETH / 1 ABD Doları, başka bir 1 ETH / 1 ABD Doları ile değiştirilebildiği için ETH veya ABD Doları değiştirilebilir öğelerdir.

<YouTube id="Xdkkux6OxfM" />

## Varlıkların interneti {#internet-of-assets}

NFT'ler ve Ethereum, bugün internette var olan bazı sorunları çözüyor. Her şey daha dijital hâle geldikçe; nadirlik, benzersizlik ve sahiplik kanıtı gibi fiziksel öğelerin özelliklerini kopyalamaya ihtiyaç duyulmaktadır. Dijital öğelerin genellikle yalnızca ürünleri bağlamında çalıştığını da belirtmek gerekir. Örneğin, satın aldığınız bir iTunes mp3'ünü yeniden satamazsınız veya bir şirketin sadakat puanlarını, bunun için bir pazar olsa bile başka bir platformun kredisiyle değiştiremezsiniz.

Bugün çoğumuzun kullandığı internete kıyasla NFT'lerin interneti şu şekilde görünüyor...

### Karşılaştırma {#nft-comparison}

| NFT interneti                                                                                                                                                                                                     | Günümüz interneti                                                                                                                                                                            |
| ----------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------- |
| NFT'ler dijital olarak eşsizdir, herhangi iki NFT aynı değildir.                                                                                                                                                  | .mp3 veya .jpg gibi dosyaların kopyaları, orijinalleri ile aynıdır.                                                                                                                          |
| Her NFT'nin bir sahibi vardır; bu bilgi kamuya açıktır ve herkes tarafından kolayca erişilebilir.                                                                                                                 | Dijital öğelerin mülkiyetlerine dair kayıtlar, kurumlar tarafından kontrol edilen sunucularda saklanmaktadır. Dolayısıyla kurumlara güvenmek zorundasınız.                                   |
| NFT'ler, Ethereum kullanılarak üretilen her şey ile uyumludur. Bir etkinliğin NFT bileti, tamamen farklı bir NFT için her Ethereum pazarında takas edilebilir. Bir sanat eserini bir biletle takas edebilirsiniz! | Dijital öğelere sahip şirketler kendi altyapılarını oluşturmalıdır. Örneğin, etkinlikler için dijital biletler düzenleyen bir uygulama, kendi bilet borsasını oluşturmak zorunda kalacaktır. |
| İçerik oluşturucular çalışmalarını her yerde satabilir ve küresel bir pazara erişebilir.                                                                                                                          | İçerik oluşturucular, kullandıkları platformların altyapısına ve dağıtımına güvenir. Bunlar genellikle kullanım koşullarına ve coğrafi kısıtlamalara tabidir.                                |
| İçerik oluşturucular, kendi çalışmaları üzerindeki mülkiyet haklarını elinde tutabilir ve yeniden satış telif ücretlerini doğrudan talep edebilir.                                                                | Müzik yayını hizmetleri gibi platformlar, satışlardan elde edilen kârın çoğunu elinde tutar.                                                                                                 |
| Öğeler şaşırtıcı şekillerde kullanılabilir. Örneğin, dijital sanat eserlerini merkeziyetsiz bir kredide teminat olarak kullanabilirsiniz.                                                                         |                                                                                                                                                                                              |

### NFT örnekleri {#nft-examples}

NFT dünyası nispeten yenidir. Teoride, NFT'lerin kapsamı, kanıtlanabilir sahiplik gerektiren benzersiz her şeydir. Kavramı anlamanıza yardımcı olmak için bugün mevcut olan bazı NFT örnekleri:

- [Benzersiz bir dijital sanat eseri](https://foundation.app/artworks)
- [Sınırlı sayıda üretilen moda serisinde benzersiz bir spor ayakkabı](https://www.metagrail.co/auctions/91cf83fb-3477-4155-aae8-6dcb9b853397)
- [Oyun içi bir öğe](https://market.decentraland.org/)
- [Bir deneme](https://zora.co/0x517bab7661C315C63C6465EEd1b4248e6f7FE183/145)
- [Dijital bir koleksiyon parçası](https://www.larvalabs.com/cryptopunks/details/1)
- [Bir alan adı](https://app.ens.domains/name/ethereum.eth)
- [Bir etkinliğe veya kupona erişmenizi sağlayan bir bilet](https://www.yellowheart.io/)
- [Gerçek dünya ürünleri satın alın](https://www.tangible.store/)
- [Bölümlere ayrılmış gayrimenkul](https://realt.co/)
- [Eğitim Derecesi Bildiren Belgeler](https://www.degreecert.com/)
- [NFT'ler aracılığıyla müzik telif ücretleri](https://opulous.org/)
- [Kazanmak için hareket edin](https://yeticoineth.com/about.html)
- [Dijital kimlik](https://photochromic.io/)

### ethereum.org örnekleri {#ethereum-org-examples}

Katkıda bulunanlarımıza karşılık için NFT'leri kullanıyoruz ve hatta kendi NFT alan adımız bile var.

#### Katılım ispatı protokolleri (POAP'ler) {#poaps}

ethereum.org'a katkıda bulunursanız, bir POAP NFT talep edebilirsiniz. Bunlar, bir etkinliğe katıldığınızı kanıtlayan koleksiyon parçalarıdır. Bazı kripto buluşmaları, etkinliklerine bilet olarak POAP'leri kullandı. [Katkıda bulunma hakkında daha fazla bilgi](/contributing/#poap).

![ethereum.org POAP](./poap.png)

#### ethereum.eth {#ethereum-dot-eth}

Bu web sitesi, NFT'ler tarafından desteklenen alternatif bir alan adına sahiptir: **ethereum.eth**. `.org` adresimiz bir alan adı sistemi (DNS) sağlayıcısı tarafından merkezi olarak yönetilirken, ethereum`.eth`, Ethereum İsim Hizmeti (ENS) aracılığıyla Ethereum'a kaydedilir. Ayrıca bize aittir ve kendimiz yönetiriz. [ENS kayıtlarımıza göz atın](https://app.ens.domains/name/ethereum.eth)

[ENS hakkında daha fazlası](https://app.ens.domains)

## NFT'ler nasıl çalışır? {#how-nfts-work}

NFT'ler, DAI veya LINK gibi ERC-20 token'larından farklıdır, çünkü her bir token tamamen benzersizdir ve bölünemez. NFT'ler, Ethereum'un blok zincirini halka açık bir defter olarak kullanarak izlenebilir herhangi bir benzersiz dijital veri parçasının sahipliğini atama veya talep etme yeteneği verir. Bir NFT, dijital veya dijital olmayan varlıkların bir temsili olarak dijital nesnelerden basılmıştır. Örneğin, bir NFT şunları temsil edebilir:

- Dijital Sanat:
  - GIF'ler
  - Koleksiyon Parçaları
  - Müzik
  - Videolar
- Gerçek Dünya Öğeleri:
  - Bir arabanın tapusu
  - Gerçek dünyadaki bir etkinliğin biletleri
  - Token'laştırılmış faturalar
  - Yasal belgeler
  - İmzalar
- Yaratıcılığınızı konuşturabileceğiniz bir sürü seçenek!

NFT'lerin mülkiyeti diğer hiçbir tokenın kopyalayamayacağı benzersiz kimlik ve metaveri aracılığıyla sağlanır. NFT'ler, mülkiyeti atayan ve NFT'lerin aktarılabilirliğini yöneten akıllı sözleşmeler aracılığıyla basılır. Birisi bir NFT oluşturduğunda veya bastığında, [ERC-721](/developers/docs/standards/tokens/erc-721/) gibi farklı standartlara uyan akıllı sözleşmelerde saklanan kodu yürütür. Bu bilgi, NFT'nin yönetildiği blok zincire eklenir. Yüksek bir seviyeden basım işlemi, aşağıdaki adımlardan geçer:

- Yeni bir blok oluşturma
- Bilgi doğrulama
- Blok zincirine bilgi kaydetme

NFT'lerin bazı özel nitelikleri bulunur:

- Basılan her token'ın, doğrudan bir Ethereum adresine bağlı benzersiz bir tanımlayıcısı vardır.
- Diğer token'larla doğrudan bire bir değiştirilemezler. Örneğin 1 ETH, başka bir ETH ile tamamen aynıdır. NFT'lerde durum böyle değil.
- Her token'ın bir sahibi vardır ve bu bilgi kolayca doğrulanabilir.
- Ethereum'da yaşarlar ve herhangi bir Ethereum tabanlı NFT pazarında alınıp satılabilirler.

Başka bir deyişle, bir NFT'ye _sahipseniz_:

- Sahip olduğunuzu kolayca kanıtlayabilirsiniz.
  - Bir NFT'ye sahip olduğunuzu kanıtlamak, hesabınızda ETH olduğunu kanıtlamaya çok benzer.
  - Örneğin, bir NFT satın aldığınızı ve benzersiz token'ın sahipliğinin genel adresiniz aracılığıyla cüzdanınıza aktarıldığını varsayalım.
  - Token, sizdeki dijital dosya kopyasının orijinal olduğunu ispatlar.
  - Özel anahtarınız, orijinal anahtarın sahipliğinin ispatıdır.
  - İçerik oluşturucunun açık anahtarı (public key), söz konusu dijital eser için bir doğrulama sertifikası görevi görür.
    - Oluşturucuların açık anahtarı, aslında token geçmişinin kalıcı bir parçasıdır. İçerik oluşturucunun açık anahtarı, sahip olduğunuz token'ın belirli bir kişi tarafından oluşturulduğunu göstererek piyasa değerine katkıda bulunur (sahte bir ürüne karşı).
  - NFT'ye sahip olduğunuzu kanıtlamanın bir başka yolu, adresin arkasındaki özel anahtarın size ait olduğunu kanıtlamak için mesajları imzalamaktır.
    - Yukarıda belirtildiği gibi, özel anahtarınız, orijinalin sahipliğinin ispatıdır. Bu bize, o adresin arkasındaki özel anahtarların NFT'yi kontrol ettiğini gösterir.
    - İmzalı bir mesaj, özel anahtarlarınıza sahip olduğunuzun ispatı olarak kullanılabilir ve bunları kimseye açıklamadan NFT'ye de sahip olduğunuzu kanıtlar!
- Hiç kimse onu herhangi bir şekilde manipüle edemez.
- Onu satabilirsiniz ve bazı durumlarda bu, orijinal içerik oluşturucuya yeniden satış telif ücreti kazandırır.
- Veya varlığınızın Ethereum'daki cüzdanınız tarafından güvence altına alındığını bilerek gönül rahatlığıyla sonsuza dek elinizde tutabilirsiniz.

Ve bir NFT _oluşturursanız_:

- Yaratıcısı olduğunuzu kolayca kanıtlayabilirsiniz.
- Nadirliği siz belirlersiniz.
- Her satıldığında telif ücreti kazanabilirsiniz.
- Herhangi bir NFT pazarında veya eşler arası satabilirsiniz. Herhangi bir platforma sıkışmış değilsiniz ve hiçbir aracıya ihtiyacınız yok.

### Nadirlik {#scarcity}

Bir NFT'nin yaratıcısı, varlığının nadirliğini belirler.

Örneğin, bir spor etkinliği biletini düşünün. Bir etkinliğin organizatörünün kaç bilet satacağını seçebilmesi gibi, bir NFT'nin yaratıcısı da kaç kopya olduğuna karar verebilir. Bazen bunlar, 5000 Genel Giriş bileti gibi tam kopyalardır. Bazen çok benzer, ancak her biri biraz farklı, örneğin belli bir koltuğu olan bir bilet gibi birkaç tane basılıyor. Başka bir durumda yaratıcı, yalnızca bir tanesinin özel bir nadir koleksiyon parçası olarak basıldığı bir NFT oluşturmak isteyebilir.

Bu durumlarda, her NFT'nin yalnızca bir sahibi olan benzersiz bir tanımlayıcısı (geleneksel "bilet" üzerindeki bir barkod gibi) olacaktır. NFT'nin amaçlanan nadirliği önemlidir ve yaratıcıya bağlıdır. Bir yaratıcı, nadirlik yaratmak için her NFT'yi tamamen benzersiz yapmayı amaçlayabilir veya birkaç bin kopya üretmek için nedenleri olabilir. Unutmayın, bu bilgiler herkese açıktır.

### Telif Ücretleri {#royalties}

Bazı NFT'ler, satıldıklarında yaratıcılarına otomatik olarak telif ücreti öder. Bu hâlâ gelişmekte olan bir konsept ama en güçlü konseptlerden biridir. [EulerBeats Originals](https://eulerbeats.com/) ürününün asıl sahipleri, NFT'nin her satılışında %8 telif hakkı kazanır. [Foundation](https://foundation.app) ve [Zora](https://zora.co/) gibi bazı platformlar da sanatçıları için telif ücretlerini destekler.

Bu tamamen otomatiktir, bu nedenle yaratıcılar, çalışmaları kişiden kişiye satılırken arkalarına yaslanıp telif ücreti kazanabilirler. Şu anda, telif ücretlerini belirlemek çok manuel ve kesin olmayan bir süreç: Birçok içerik oluşturucu hak ettiği parayı almıyor. NFT'nizde programlanmış bir telif hakkı varsa, asla paranız eksik olmaz.

## NFT'ler ne için kullanılır? {#nft-use-cases}

İşte Ethereum'daki NFT'ler için daha sağlam geliştirilmiş kullanım alanları ve vizyonlarından bazıları hakkında daha fazla bilgi.

- [Dijital içerik](#nfts-for-creators)
- [Oyun öğeleri](#nft-gaming)
- [Alan adları](#nft-domains)
- [Fiziksel öğeler](#nft-physical-items)
- [Yatırımlar ve teminat](#nfts-and-defi)
- [Tokengating](#tokengating)

<Divider />

### İçerik oluşturucular için kazancı en üst düzeye çıkarma {#nfts-for-creators}

Günümüzde NFT'lerin en büyük kullanımı dijital içerik alanındadır. Bunun nedeni, günümüzde bu endüstrinin bozuk olmasıdır. İçerik oluşturucuların, kârları ve kazanç potansiyelleri platformlar tarafından yutulur.

Bir sosyal ağda eser yayınlayan bir sanatçı, sanatçının takipçilerine reklam satan platforma para kazandırıyor. Karşılığında eserleri insanlara gösteriliyor ama sadece göstermekle para kazanılmıyor.

NFT'ler, içerik oluşturucuların içeriklerinin sahipliğini, içeriği yayınlamak için kullandıkları platformlara devretmediği yeni bir içerik oluşturucu ekonomisine güç veriyor. Mülkiyet, içeriğin kendisine yedirilir.

İçeriklerini sattıklarında, fonlar doğrudan kendilerine gider. Yeni sahibi daha sonra NFT'yi satarsa, orijinal içerik oluşturucu otomatik olarak telif ücreti alabilir bile. Bu, yaratıcının adresi token'ın meta verilerinin bir parçası olduğu için her satışta garantidir. Bu meta veriler değiştirilemez.

<InfoBanner shouldSpaceBetween emoji=":eyes:">
  <div>Kendi NFT sanatınızı/koleksiyon parçalarınızı keşfedin, satın alın veya yaratın...</div>
  <ButtonLink to="/dapps/?category=collectibles">
    NFT eserleri keşfet
  </ButtonLink>
</InfoBanner>

#### Kopyala/yapıştır sorunu {#nfts-copy-paste}

NFT'leri beğenmeyen kişiler genellikle bir NFT sanat eserinin ekran görüntüsünü alarak NFT'lerin "aptalca" olduğunu söylerler. "Bak, o resmi bedavaya aldım!" diyerek sırıtırlar.

Evet, bu doğru. Peki Google'da Picasso'nun Guernica'sı aratmak sizi milyonlarca dolarlık bir sanat tarihinin şanlı bir sahibi yapar mı?

Nihayetinde gerçek şeye sahip olmak, piyasanın biçtiği değer kadar değerlidir. Bir içerik, ne kadar ekran görüntüsü alınır, paylaşılır ve genel olarak kullanılırsa o kadar çok değer kazanır.

Doğrulanabilir gerçek şeye sahip olmak, buna sahip olmamaktan her zaman daha değerli olacaktır.

<Divider />

### Oyun potansiyelini artırmak {#nft-gaming}

NFT'ler oyun geliştiricilerinden büyük ilgi gördü. NFT'ler oyun içi öğeler için sahiplik kayıtları sağlayabilir, oyun içi ekonomileri besleyebilir ve oyunculara bir dizi fayda sağlayabilir.

Pek çok normal oyunda, oyununuzda kullanmanız için eşyalar satın alabilirsiniz. Ancak bu eşya bir NFT ise, oyun bittiğinde satarak paranızı geri alabilirdiniz. Bu öğe daha arzu edilir hâle gelirse kâr bile yapabilirsiniz.

Oyun geliştiricileri, NFT'nin yayıncıları olarak açık pazarda bir ürün her yeniden satıldığında telif ücreti kazanabilirler. Bu, hem oyuncuların hem de geliştiricilerin ikincil NFT pazarından kazandığı, karşılıklı olarak daha faydalı bir iş modeli yaratır.

Bu aynı zamanda, bir oyun artık geliştiriciler tarafından yönetilmiyorsa, topladığınız öğelerin size ait kalacağı anlamına gelir.

Sonuç olarak, oyun içinde kastığınız öğeler oyunların kendisinden daha uzun ömürlü olabilir. Bir oyun artık sürdürülmese bile, eşyalarınız her zaman kontrolünüz altında olacaktır. Bu, oyun içi öğelerin dijital hatıra hâline geldiği ve oyunun dışında bir değeri olduğu anlamına gelir.

Bir sanal gerçeklik oyunu olan Decentraland, uygun gördüğünüz şekilde kullanabileceğiniz sanal arazi parsellerini temsil eden NFT'leri satın almanıza bile izin verir.

<InfoBanner shouldSpaceBetween emoji=":eyes:">
  <div>NFT'ler tarafından desteklenen Ethereum oyunlarına göz atın...</div>
  <ButtonLink to="/dapps/?category=gaming">
    NFT oyunlarını keşfet
  </ButtonLink>
</InfoBanner>

<Divider />

### Ethereum adreslerini daha akılda kalıcı hale getirmek {#nft-domains}

Ethereum İsim Hizmeti, Ethereum adresinize `mywallet.eth` gibi hatırlanması daha kolay bir isim sağlamak için NFT'leri kullanır. Bu, birinden size `0x123456789.....` yerine `mywallet.eth` yoluyla ETH göndermesini isteyebileceğiniz anlamına gelir.

Bu, bir IP adresini daha akılda kalıcı kılan bir web sitesi alan adına benzer şekilde çalışır. Alan adları gibi, ENS adları da genellikle uzunluk ve alaka düzeyine dayalı olarak değerlere sahiptir. ENS ile sahiplik transferini kolaylaştırmak için bir alan adı kaydına ihtiyacınız olmaz. Bunun yerine, ENS adlarınızı bir NFT borsasında takas edebilirsiniz.

ENS adınız şunları yapabilir:

- Kripto para ve diğer NFT'leri alabilir.
- [ethereum.eth](https://ethereum.eth.link) gibi merkeziyetsiz bir web sitesine yönlendirebilir. [Web sitenizi merkeziyetsizleştirme hakkında daha fazla bilgi](https://docs.ipfs.io/how-to/websites-on-ipfs/link-a-domain/#domain-name-service-dns)
- E-posta adresleri ve Twitter adları gibi profil bilgileri de dahil olmak üzere herhangi bir keyfi bilgiyi saklayabilir.

<Divider />

### Fiziksel öğeler {#nft-physical-items}

Fiziksel öğelerin token'laştırılması henüz dijital muadilleri kadar gelişmiş değil. Ancak taşınmazların, türünün tek örneği moda öğelerinin ve daha fazlasının token'laştırılmasını araştıran birçok proje var.

NFT'ler esasen tapu olduğundan, bir gün ETH kullanarak bir araba veya ev satın alabilir ve karşılığında tapuyu NFT olarak alabilirsiniz (aynı işlemde). Her şey daha çok yüksek teknoloji hâline geldikçe Ethereum cüzdanınızın, arabanızın veya evinizin anahtarı hâline geldiği bir dünya hayal etmek zor değil: Kapınızın kilidi kriptografik sahiplik ispatı ile açılır.

Ethereum'da temsil edilebilen arabalar ve mülk gibi değerli varlıklar olduğu için NFT'leri merkeziyetsiz kredilerde teminat olarak kullanabilirsiniz. Bu, özellikle nakit veya kripto zengini değilseniz ancak fiziksel değerli öğeleriniz varsa yararlıdır. [DeFi hakkında daha fazlası](/defi/)

<Divider />

### NFT'ler ve DeFi {#nfts-and-defi}

NFT dünyası ve [merkeziyetsiz finans (DeFi)](/defi/) dünyası, birçok ilginç şekilde birlikte çalışmaya başlıyor.

#### NFT destekli krediler {#nft-backed-loans}

Teminat kullanarak borç para almanızı sağlayan DeFi uygulamaları bulunuyor. Örneğin, 5000 DAI ([bir sabit para türü](/stablecoins/)) borç alabilmek için 10 ETH'yi teminat olarak verebilirsiniz. Bu, borç verenin parasını geri alacağını garanti eder: Borçlu, DAI'yi geri ödemezse teminat borç verene gönderilir. Ancak herkesin teminat olarak kullanmak için yeterli kripto parası yoktur.

Projeler, bunun yerine NFT'leri teminat olarak kullanmayı keşfetmeye başlıyor. Bir zamanlar nadir bulunan bir CryptoPunk NFT satın aldığınızı hayal edin: Günümüzde binlerce ABD Doları değere sahipler. Bunu teminat olarak göstererek aynı kural setiyle bir krediye erişebilirsiniz. DAI'yi geri ödemezseniz, CryptoPunk'ınız borç verene teminat olarak gönderilir. Bu, nihayetinde bir NFT olarak token'laştırabileceğiniz herhangi bir şeyle de yapılabilir.

Ve iki dünya da (NFT ve DeFi) aynı altyapıyı paylaştığı için bunu Ethereum'da yapmak hiç zor değildir.

#### Kesirli sahiplik {#fractional-ownership}

NFT yaratıcıları, NFT'leri için "hisseler" de oluşturabilirler. Bu, yatırımcılara ve hayranlara, tümünü satın almak zorunda kalmadan bir NFT'nin bir parçasına sahip olma fırsatı sunar. Bu, hem NFT basanlar hem de koleksiyoncular için daha da fazla fırsat sunar.

- Kesirli NFT'ler, yalnızca [NFT borsalarında](/dapps?category=collectibles) değil, Uniswap gibi [DEX'ler](/defi/#dex) üzerinde de işlem görebilir. Bu, daha fazla alıcı ve satıcı anlamına gelir.
- Bir NFT'nin toplam fiyatı, kesirlerinin fiyatı ile tanımlanabilir.
- Önem verdiğiniz öğelere sahip olmak ve bunlardan yararlanmak için daha çok fırsatınız olur. NFT'lere sahip olmanın ulaşılamaz fiyatlara mal olması zorlaşır.

Bu hâlâ deneyseldir ancak aşağıdaki borsalarda kesirli NFT sahipliği hakkında daha fazla bilgi edinebilirsiniz:

- [NIFTEX](https://landing.niftex.com/)
- [NFTX](https://gallery.nftx.org/)

Teoride bu, bir Picasso eserine sahip olmak gibi şeyler yapma olasılığını mümkün kılacaktır. Bir Picasso NFT'sinin hissedarı olarak gelir paylaşımı gibi şeylerde söz sahibi olursunuz. Gelecekte bir NFT'nin kesirli bir sahibi olmanızın, sizi bu varlığı yönetmek için merkeziyetsiz otonom bir organizasyona (DAO) dahil etme ihtimali çok yüksektir.

Bunlar, bir varlığın küresel hissedarları gibi yabancıların, diğer insanlara güvenmek zorunda kalmadan güvenli bir şekilde koordine olmasına izin veren Ethereum destekli kuruluşlardır. Çünkü grup onayı olmadan tek bir kuruş bile harcanamaz.

Bahsettiğimiz gibi, bu gelişmekte olan bir alan. NFT'ler, DAO'lar ve kesirli token'ların tümü farklı hızlarda gelişiyor. Ancak tüm altyapıları mevcuttur ve hepsi aynı dili konuştuğu için birlikte kolayca çalışabilir: Ethereum. Bu yüzden bu alanı izleyin.

[DAO'lar hakkında daha fazla bilgi](/dao/)

### Gerçeklik sertifikaları {#certificates}

Üniversite diplomaları için sahte sertifikalar sunan şirketlerin, NFT'lerin mücadeleye yardımcı olabileceği milyar dolarlık bir endüstri olduğu bildiriliyor. NFT'ler, şahısların diploma kimlik bilgilerini doğrulamak için hızlı ve güvenli bir yol olabilir.

[Güney Kore'de bir üniversite, NFT'lerin](https://forkast.news/headlines/south-korea-nfts-graduates-hoseo/) idari hizmetlere erişimi iyileştireceği ve sahteciliği veya diplomanın değiştirilmesini önleyeceği umuduyla halihazırda NFT olarak diplomalar vermektedir. [İrlanda'daki Trinity İşletme Okulu (TBS) da 2023'ten itibaren NFT'ler sunmayı planlıyor](https://trinitynews.ie/2022/04/business-school-to-offer-degree-nfts/).

<Divider />

### Tokengating {#tokengating}

Tokengating bir şeye olan erişimi kısıtlayıp NFT'lerle bu erişim kısıtlamasını kaldırmanın bir yoludur. Bunlar, patforma dayalı olarak devasa boyutta farklılık gösterebilir, ancak popüler örnekler arasında kapalı içerikler, özel sohbet sunucuları ve e-ticarette ayrıcalıklı ürünler yer alır.

Tokengating yapan bir platform doğal olarak, sizden gerekli olan NFT'ye sahip olduğunuzu kanıtlamanız adına cüzdanınızı bağlamanızı isteyecektir. Yalnızca gerekli NFT'ye sahip olmanız durumunda erişim sağlayabilirsiniz. Aksi taktirde, sizin için erişilebilir olmayacaktır. NFT'ler bunu yapmanın en mükemmel yoludur çünkü eşsiz varlıklardır. Erişim için sahte sahiplik iddiasında bulunamazsınız.

NFT'ler Ethereum'da bulunduğundan, bunları uygulayan herhangi bir platformda Ethereum tokengatelerinin kilidini açmak için kullanılabilir. Sahip olduğunuz tek bir NFT; kapalı içeriklere, özel sohbet sunucularına ve tamamen farklı web siteleri ya da uygulamaların ayrıcalıklı ürünlerine erişim sağlamanıza yardımcı olabilir.

NFT'lerin basılması ve dağıtılması, topluluk oluşturma veya topluluğun dijitalleştirilmesiyle ilgiliyse, "tokengating" de topluluğun büyütülmesiyle ilgilidir. NFT'ler üyelik ya da sadakat sağlamak için bir araç olarak kullanılıyor ve bu yolla gelen ödülleri güvenilir bir şekilde sunmanın harika bir yolu olarak görülüyor.

#### Örnekler

- [Collab.land](https://collab.land/) tokengates Discord sohbet sunucuları veya Telegram grupları
- [Unlock protocol](https://unlock-protocol.com/) tokengating sağlayan bir protokoldür
- [Shopify](https://help.shopify.com/en/manual/products/digital-service-product/nfts), tüccarlara tokengate modeliyle alıcıların ürün ve indirimlere erişmelerine olanak sağlayan artan sayıda uygulamalara sahiptir

<Divider />

## Ethereum ve NFT'ler {#ethereum-and-nfts}

Ethereum, birkaç nedenden dolayı NFT'lerin çalışmasını mümkün kılıyor:

- İşlem geçmişi ve token meta verileri herkese açık olarak doğrulanabilir: Sahiplik geçmişini ispatlamak kolaydır.
- Bir işlem onaylandıktan sonra, sahipliği "çalmak" için bu verileri manipüle etmek neredeyse imkansızdır.
- NFT ticareti, ücret olarak büyük kesintiler alabilen platformlara ihtiyaç duymadan eşler arası gerçekleşebilir.
- Tüm Ethereum ürünleri aynı "arka ucu" paylaşır. Başka bir deyişle, tüm Ethereum ürünleri birbirini kolayca anlayabilir: Bu, NFT'leri ürünler arasında taşınabilir hale getirir. Bir üründe NFT satın alabilir ve bunu başka bir üründe kolayca satabilirsiniz. Bir içerik oluşturucu olarak NFT'lerinizi aynı anda birden fazla üründe listeleyebilirsiniz: Her ürün en güncel sahiplik bilgilerine sahip olacaktır.
- Ethereum asla kapanmaz, yani token'larınız her zaman satılmaya hazır olacaktır.

## NFT'lerin çevreye etkisi {#environmental-impact-nfts}

NFT'leri oluşturmak ve transfer etmek yanlızca Ethereum işlemleridir; oluşturmak, satın almak, el değiştirmek ya da NFT'ler ile etkileşime girmek doğrudan enerji harcamaz. ["Birleşim"](/roadmap/merge/), Ethereum az enerji harcayan bir blokzincirdir. Bu NFT'leri kullanmanın çevresel etkisinin göz ardı edilebilecek kadar ufak olduğu anlamına geliyor.

[Ethereum'un enerji tüketimi hakkında dahası](/energy-consumption/).

### NFT'leri suçlamayın {#nft-qualities}

Tüm NFT ekosistemi, Ethereum'un merkeziyetsiz ve güvenli olması sayesinde çalışır.

Merkeziyetsiz, yani siz ve diğer herkes bir şeye sahip olduğunuzu doğrulayabilir. Hepsi, kendi kurallarını istediği zaman empoze edebilen üçüncü bir şahsa güvenmeden veya velayet vermeden yapılır. Ayrıca NFT'nizin birçok farklı üründe ve pazarda taşınabilir olduğu anlamına gelir.

Güvenlidir, yani hiç kimse NFT'nizi kopyalayamaz/yapıştıramaz veya çalamaz.

Ethereum'un bu nitelikleri, dijital olarak benzersiz ögelere sahip olmayı ve içeriğiniz için adil bir fiyat almayı mümkün kılar. Ethereum; varlıkları, ["hisse ispatı"](/developers/docs/consensus-mechanisms/pos) içeren merkeziyetsiz bir mutabakat mekanizması kullanarak korur. Bu, zincire kimlerin işlem bloku ekleyebileceğini belirlemek için kullanılan düşük karbonlu bir yöntemdir ve enerji yoğun alternatif olan ["iş ispatı"](/developers/docs/consensus-mechanisms/pow) öğesinden daha güvenli olarak kabul edilir. NFT'ler, yüksek enerji harcaması ile ilişkilendirilmiştir çünkü Ethereum, iş ispatı kullanılarak güvence altına alınmıştır. Bu artık doğru değil.

#### NFT Basma {#minting-nfts}

Bir NFT bastığınızda, birkaç şeyin olması gerekir:

- Blok zincirinde bir varlık olarak onaylanması gerekiyor.
- Sahibin hesap bakiyesi, bu varlığı içerecek şekilde güncellenmelidir. Bu, daha sonra takas edilmesini veya doğrulanabilir şekilde "sahip olunmasını" mümkün kılar.
- Yukarıdakileri doğrulayan işlemlerin bir bloka eklenmesi ve zincir üzerinde "ölümsüzleştirilmesi" gerekir.
- Blok, ağdaki herkes tarafından "doğru" olarak onaylanmalıdır. Bu mutabakat, aracılara olan ihtiyacı ortadan kaldırır çünkü ağ, NFT'nizin var olduğunu ve size ait olduğunu kabul eder. Ve zincir üzerinde olduğu için herkes kontrol edebilir. Bu, Ethereum'un NFT yaratıcılarının kazançlarını en üst düzeye çıkarmasına yardımcı olmasının yollarından biridir.

Tüm bu görevler blok üreticileri ve doğrulayıcılar tarafından yapılır. Blok teklif edenler, NFT işleminizi bir bloka ekler ve ağın geri kalanına yayınlar. Doğrulayıcılar, işlemin geçerli olup olmadığını kontrol eder ve ardından bunu kendi veritabanlarına eklerler. Doğrulayıcıların dürüst davrandığından emin olmak için birçok kripto-ekonomik teşvik mevcuttur. Öte yandan, herhangi biri yeni bastığınız NFT'ye sahip olduğunu iddia edebilir ve mülkiyeti hileli bir şekilde devredebilir.

#### NFT güvenliği {#nft-security}

Ethereum'un güvenliği, hisse ispatından gelir. Sistem, kötü niyetli eylemleri ekonomik olarak caydırmak için tasarlanmıştır ve Ethereum'u kurcalamaya karşı korumalı hale getirir. NFT'leri mümkün kılan şey budur. NFT işleminizi içeren blok sonlandırıldığında, bir saldırganın bunu değiştirmesi milyonlarca ETH'ye mal olur. Ethereum yazılımını çalıştıran herkes, bir NFT ile dürüst olmayan kurcalamayı hemen tespit edebilecek ve kötü aktör ekonomik olarak cezalandırılacak ve ağdan atılacaktır.

NFT'lerle ilgili güvenlik sorunları çoğunlukla kimlik avı dolandırıcılığı, akıllı sözleşme güvenlik açıkları veya kullanıcı hataları (istenmeden özel anahtarların açığa çıkarılması gibi) ile ilgilidir ve bu da iyi cüzdan güvenliğini NFT sahipleri için kritik hale getirir.

<ButtonLink to="/security/">
  Güvenlik hakkında daha fazla bilgi
</ButtonLink>

## NFT'ler ile oluşturun {#build-with-nfts}

Çoğu NFT, [ERC-721](/developers/docs/standards/tokens/erc-721/) olarak bilinen tutarlı bir standart kullanılarak oluşturulur. Ancak incelemek isteyebileceğiniz başka standartlar da mevcuttur. [ERC-1155](/developers/docs/standards/tokens/erc-1155/) standardı, özellikle oyun alanında faydalı olan yarı değiştirilebilir token'lara izin verir. Ayrıca daha yakın zamanda, NFT'lerin basımını çok daha verimli hale getirmek için [EIP-2309](https://eips.ethereum.org/EIPS/eip-2309) standardı da önerildi. Bu standart, tek bir işlemde istediğiniz kadar basmanıza olanak tanır!

## Daha fazla bilgi {#further-reading}

- [Kripto sanatı verileri](https://cryptoart.io/data) – Richard Chen, otomatik olarak güncellenir
- [OpenSea: NFT İncili](https://opensea.io/blog/guides/non-fungible-tokens/) – _Devin Fizner, 10 Ocak 2020_
- [NFT'lere yeni başlayanlar için kılavuz](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, Ocak 2020_
- [Metaverse hakkında bilmeniz gereken her şey](https://foundation.app/blog/enter-the-metaverse) – _Foundation ekibi, Foundation.app_
- [Hayır, CryptoSanatçıları Gezegene Zarar Vermiyor](https://medium.com/superrare/no-cryptoartists-arent-harming-the-planet-43182f72fc61)
- [Ethereum'un enerji tüketimi](/energy-consumption/)

<QuizWidget quizKey="nfts" />
