---
title: Nezaměnitelné tokeny (NFT)
description: Přehled NFT na Ethereu
lang: cs
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Logo Eth zobrazené prostřednictvím hologramu.
summaryPoint1: Způsob, jak reprezentovat cokoliv unikátního jako majetek založený na Ethereu.
summaryPoint2: NFT dávají tvůrcům obsahu větší moc než kdykoliv předtím.
summaryPoint3: Běží na chytrých kontraktech na blockchainu Ethereum.
---

NFT v současné době dobývají svět digitálního umění a sběratelství. Digitální umělci vidí, jak se jejich životy mění díky obrovskému prodeji novému krypto-publiku. A celebrity se připojují, protože jde o novou příležitost spojit se s fanoušky. Digitální umění je však pouze jedním ze způsobů, jak používat NFT. Ve skutečnosti mohou být použity k vyjádření vlastnictví jakéhokoli jedinečného majetku, jako je listina k předmětu v digitální nebo fyzické oblasti.

Kdyby se Andy Warhol narodil koncem 90. let, pravděpodobně by Campbellovu polévku vytěžil jako NFT. Je jen otázka času, kdy Nike představí nové Jordany v Ethereu. A jednoho dne může být vlastnictví vašeho vozu prokázáno pomocí NFT.

## Co je to NFT? {#what-are-nfts}

NFT jsou tokeny, kterými můžeme reprezentovat vlastnictví jedinečných položek. Umožňují nám tokenizovat věci jako umění, sběratelské předměty nebo dokonce nemovitosti. Vlastnictví aktiva je zajištěno Ethereum blockchainem. Nikdo nemůže měnit záznam vlastnictví nebo kopírovat a vložit nové NFT do existence.

Zkratka NFT označuje nezaměnitelný token. Slovo nezaměnitelný je ekonomický termín, který můžeme použít k popisu věcí, jako je nábytek, soubor skladby nebo váš počítač. Tyto věci nejsou zaměnitelné za jiné věci, protože mají jedinečné vlastnosti.

Naopak zaměnitelné věci můžou být vyměněny, protože je definuje spíše jejich hodnota než jejich jedinečná vlastnost. Například, ETH nebo dolary jsou zaměnitelné, protože 1 ETH nebo 1 dolar jsou zaměnitelné za další 1 ETH nebo 1 dolar.

<YouTube id="Xdkkux6OxfM" />

## Internet aktiv {#internet-of-assets}

NFT a Ethereum řeší některé problémy existující na dnešním internetu. S tím, jak se vše stává digitálním, je třeba replikovat vlastnosti fyzických předmětů, jako je vzácnost, jedinečnost a důkaz vlastnictví. Nemluvě o tom, že digitální položky často fungují pouze v souvislosti s jejich produkty. Například nemůžete přeprodat song na iTunes, který jste si zakoupili, nebo si nemůžete vyměnit věrnostní body jedné společnosti za kredit jiné platformy, i když pro ni existuje trh.

Zde je porovnání NFT internetu a internetu, tak jak ho dnes známe…

### Porovnání {#nft-comparison}

| NFT internet                                                                                                                                                                                              | Dnešní internet                                                                                                                                                                                     |
| --------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------- |
| NFT jsou digitálně unikátní, žádná dvě NFT nejsou stejná.                                                                                                                                                 | Kopie souboru, jako .mp3 nebo .jpg, je stejná jako originál.                                                                                                                                        |
| Každá NFT musí mít vlastníka. Ten je zapsán ve veřejném záznamu a kdokoliv ho může snadno ověřit.                                                                                                         | Záznamy o vlastnictví digitálních položek jsou uloženy na serverech ovládaných institucemi, kterým musíte věřit jejich sliby.                                                                       |
| NFT jsou kompatibilní s čímkoliv vytvořeným pomocí Etherea. NFT lístek na koncert může být obchodován na každém Ethereum tržišti, za zcela jiné NFT. Mohli byste prodat lístek za nějaký umělecký kousek! | Společnosti s digitálními předměty musí vybudovat svou vlastní infrastrukturu. Například aplikace, která vydává digitální lístky na události, by musela vytvořit vlastní aplikaci na jejich výměnu. |
| Tvůrci obsahu mohou prodávat jejich díla kdekoliv a mají přístup na globální trh.                                                                                                                         | Tvůrci spoléhají na infrastrukturu a distribuci platforem, které využívají. Na ně se často vztahují podmínky používání a zeměpisná omezení.                                                         |
| Tvůrci si mohou udržet vlastnická práva k jejich práci a přímo si nárokovat licenční poplatky.                                                                                                            | Platformy, jako například služby streamování hudby, si zachovávají většinu zisků z prodeje.                                                                                                         |
| Předměty mohou být využity různými způsoby. Můžete například využít digitální umělecké dílo jako zajištění v decentralizovaném úvěru.                                                                     |                                                                                                                                                                                                     |

### Příklady NFT {#nft-examples}

Svět NFT je poměrně nový. Teoreticky je prostor pro NFT vším, co je jedinečné a vyžaduje prokazatelné vlastnictví. Zde je pár příkladů NFT, které dnes existují, abyste si to lépe představili:

- [Unikátní digitální umělecká díla](https://foundation.app/artworks)
- [Speciální teniska z limitované edice](https://www.metagrail.co/auctions/91cf83fb-3477-4155-aae8-6dcb9b853397)
- [Herní předmět](https://market.decentraland.org/)
- [Esej](https://zora.co/0x517bab7661C315C63C6465EEd1b4248e6f7FE183/145)
- [Digitální sběratelský předmět](https://www.larvalabs.com/cryptopunks/details/1)
- [Jméno domény](https://app.ens.domains/name/ethereum.eth)
- [Lístek, který vám dává přístup k události, nebo kupón](https://www.yellowheart.io/)
- [Nákup zboží z reálného světa](https://www.tangible.store/)
- [Frakcionalizované nemovitosti](https://realt.co/)
- [Vysvědčení](https://www.degreecert.com/)
- [Hudební licenční poplatky prostřednictvím NFT](https://opulous.org/)
- [Odměny za pohyb (Move to earn)](https://yeticoineth.com/about.html)
- [Digitální identita](https://photochromic.io/)

### Příklady ethereum.org {#ethereum-org-examples}

Používáme NFT k odměňování našich přispěvatelů a dokonce máme naše vlastní NFT doménové jméno.

#### POAP (protokol potvrzení účasti) {#poaps}

Pokud přispějete na ethereum.org, můžete získat POAP NFT. Tyto NFT slouží jako důkaz toho, že jste se zúčastnili nějaké události. Některá krypto setkání využila POAP jako formu vstupenky pro své události. [Více o přispívání](/contributing/#poap).

![ethereum.org POAP](../../../../assets/use-cases/poap.png)

#### ethereum.eth {#ethereum-dot-eth}

Tato webová stránka má alternativní doménový název poháněný NFT, **ethereum.eth**. Naše adresa `.org` je centrálně spravována poskytovatelem doménových jmen (DNS), zatímco ethereum`.eth` je registrována na síti Ethereum prostřednictvím Ethereum Name Service (ENS). Je vlastněná a řízená námi. [Podívejte se na náš ENS záznam.](https://app.ens.domains/name/ethereum.eth)

[Více o ENS](https://app.ens.domains)

## Jak fungují NFT? {#how-nfts-work}

NFT se liší od tokenů ERC-20, jako je DAI nebo LINK, neboť každý jednotlivý token je zcela jedinečný a není dělitelný. NFT poskytují možnost přiřadit nebo nárokovat vlastnictví jakéhokoli jedinečného dílu digitálních dat, sledovatelných pomocí Ethereum blockchainu jako veřejné účetní knihy. NFT je vytěžena z digitálních objektů a slouží jako reprezentace digitálních nebo nedigitálních aktiv. NFT může sloužit jako:

- Digitální umění:
  - GIFy
  - Sběratelské kolekce
  - Hudba
  - Videa
- Skutečné položky světa:
  - Vlastnictví auta
  - Vstupenky na událost v reálném světě
  - Tokenizované faktury
  - Právní dokumenty
  - Podpisy
- Spousta a spousta dalších možností, jak být kreativní!

Vlastnictví NFT je spravováno prostřednictvím jedinečného ID a metadat, které nemůže žádný jiný token replikovat. NFT jsou těžena prostřednictvím chytrých kontraktů, které přidělují vlastnictví a spravují převoditelnost NFT. Když někdo vytvoří nebo vytěží NFT, spustí kód uložený v chytrých kontraktech, které odpovídají různým standardům, jako je [ERC-721](/developers/docs/standards/tokens/erc-721/). Tato informace je přidána do blockchainu, kde je NFT spravováno. Těžební proces má následující kroky:

- Vytvoření nového bloku
- Ověření informací
- Nahrání informací do blockchainu

NFT mají některé speciální vlastnosti:

- Každý vytěžený token má unikátní identifikátor přímo spojený s jedinou Ethereum adresou.
- Nejsou přímo zaměnitelné s jinými tokeny v poměru 1 : 1. Například 1 ETH je naprosto stejný jako jiný ETH. V případě NFT tomu tak není.
- Každý token má vlastníka a tato informace je snadno ověřitelná.
- Jsou na Ethereu a mohou být nakupovány a prodávány na jakémkoliv NFT trhu postaveném na Ethereu.

Jinými slovy, pokud _vlastníte_ NFT:

- Můžete snadno dokázat, že ho vlastníte.
  - Prokázání toho, že vlastníte NFT, je velmi podobné jako prokázání toho, že máte ETH ve vašem účtu.
  - Řekněme, že si zakoupíte NFT a vlastnictví jedinečného tokenu je převedeno do vaší peněženky přes vaši veřejnou adresu.
  - Token dokazuje, že vaše kopie digitálního souboru je ta originální.
  - Váš soukromý klíč je důkazem vlastnictví originálu.
  - Veřejný klíč tvůrce obsahu slouží jako osvědčení o pravosti pro daný digitální artefakt.
    - Veřejný klíč tvůrců je v podstatě trvalou součástí historie daného tokenu. Veřejný klíč tvůrce může ukázat, že vámi vlastněný token byl vytvořen konkrétní osobou, čímž přispívá k její tržní hodnotě (oproti padělku).
  - Dalším způsobem, jak se přesvědčit o tom, že vlastníte NFT, je podepisování zpráv, které prokazují, že vlastníte soukromý klíč pod danou adresou.
    - Jak bylo uvedeno výše, váš soukromý klíč je důkazem vlastnictví originálu. Což nám říká, že soukromé klíče pod touto adresou ovládají NFT.
    - Podepsaná zpráva může být použita jako důkaz, že vlastníte své soukromé klíče, aniž byste je prozradili komukoliv. Tím dokážete, že vlastníte NFT!
- Nikdo s ním nemůže jakkoliv manipulovat.
- Můžete ho prodat a v některých případech za to získá původní autor podíl za přeprodej.
- Nebo ho můžete vlastnit navždy a spolehnout se na to, že je váš majetek zabezpečen vaší peněženkou na Ethereu.

A pokud _vytvoříte_ NFT:

- Můžete snadno prokázat, že jste autor.
- Určujete vzácnost.
- Při každém prodeji můžete získat licenční poplatky.
- Můžete ho prodat na jakémkoliv NFT trhu nebo peer-to-peer. Nejste uvězněni na žádné platformě a nepotřebujete nikoho k zprostředkování.

### Vzácnost {#scarcity}

Tvůrce NFT se může rozhodnout o vzácnosti jeho aktiv.

Vezměme si jako příklad vstupenku na sportovní událost. Stejně jako organizátor události si může vybrat, kolik vstupenek bude prodávat, může tvůrce NFT rozhodnout, kolik replik existuje. Někdy se jedná o přesné repliky, jako je 5000 všeobecných vstupenek. Někdy je vytvořených několik NFT, která jsou velmi podobná, ale každé mírně odlišné, jako například vstupenka s přiděleným sedadlem. V jiném případě může tvůrce chtít vytvořit NFT, kde je pouze jedno vytěženo jako speciální vzácný předmět.

V těchto případech by každé NFT stále mělo jedinečný identifikátor (jako čárový kód na tradiční "vstupence"), pouze s jedním vlastníkem. Zamýšlený nedostatek (vzácnost) NFT je věcí, na které záleží, a rozhoduje o něm tvůrce. Tvůrce může mít v úmyslu učinit každé NFT zcela jedinečným, aby vytvořil nedostatek, nebo může mít důvod vyrábět několik tisíc replik. Pamatujte, že tyto informace jsou veřejné.

### Licenční poplatky {#royalties}

Některá NFT, jakmile budou prodána, můžou automaticky vyplácet licenční poplatky svým tvůrcům. Je to stále rozvíjející se koncept, ale je jedním z těch nejmocnějších. Původní vlastníci [EulerBeats Originals](https://eulerbeats.com/) získávají 8 % licenčních poplatků pokaždé, když je NFT prodáno. A některé platformy, jako [Foundation](https://foundation.app) a [Zora](https://zora.co/), podporují vyplácení licenčních poplatků pro jejich umělce.

Tento proces je zcela automatický, takže tvůrci mohou jen odpočívat a dostávat své autorské honoráře, protože jejich dílo je prodáváno mezi lidmi. V současné době je nastavení licenčních poplatků velmi manuální a postrádá přesnost, kvůli čemuž nejsou autoři správně placeni za svou práci. Pokud má vaše NFT nastavené licenční poplatky, tak vám nikam neutečou.

## K čemu se NFT používají? {#nft-use-cases}

Zde je více informací o některých lépe vyvinutých případech použití a vizích NFT na Ethereu.

- [Digitální obsah](#nfts-for-creators)
- [Herní předměty](#nft-gaming)
- [Jména domén](#nft-domains)
- [Fyzické předměty](#nft-physical-items)
- [Investice a zajištění](#nfts-and-defi)
- [Tokengating](#tokengating)

<Divider />

### Maximalizace výdělků pro tvůrce {#nfts-for-creators}

Největší využití NFT je dnes v oblasti digitálního obsahu. A to proto, že je tohle odvětví rozbité. Tvůrci obsahu vidí své zisky a potenciál výdělku spolknutý platformami.

Umělec, který publikuje svou práci na sociálních sítích, vydělává peníze platformám, které prodávají reklamu umělcovým followerům. Na oplátku dostanou prostor, ale samotný prostor jim účty nezaplatí.

NFT nastartovává novou ekonomiku tvůrců, kde tvůrci nepředávají vlastnictví svého obsahu platformám, které používají k jeho zveřejnění. Vlastnictví je vyryto přímo v samotném obsahu.

Když tvůrci prodají svůj obsah, peníze jdou přímo jim. Pokud nový vlastník pak prodá NFT, původní tvůrce může automaticky obdržet licenční poplatky. Toto je zaručeno pokaždé, když se NFT prodává, protože adresa tvůrce je součástí metadat tokenu, která nelze upravit.

<InfoBanner shouldSpaceBetween emoji=":eyes:">
  <div>Prozkoumejte, kupte nebo si vytvořte vlastní NFT umění…</div>
  <ButtonLink to="/dapps/?category=collectibles">
    Prozkoumat NFT umění
  </ButtonLink>
</InfoBanner>

#### Problém s kopírováním/vložením {#nfts-copy-paste}

Zlé jazyky obvykle říkají, že NFT „je hloupost“ zatímco si fotí nějaký NFT obrázek. „Podívejte, teď mám tento obrázek zdarma!“ říkají samolibě.

No, ano. Učiní vás však vygooglení obrazu Picassa Guernica hrdým novým vlastníkem mnohamilionového uměleckého díla?

V konečném důsledku je vlastnictví skutečné věci stejně cenné, jak ho cenným udělá trh. Obsah, který je hodně sdílený, všem na očích a obecně hodně využívaný, má větší hodnotu.

Ověřitelné vlastnictví opravdové věci bude mít vždy větší hodnotu, než to neověřitelné.

<Divider />

### Zvyšování potenciálu počítačových her {#nft-gaming}

NFT zaznamenala od vývojářů her velký zájem. NFT mohou poskytovat záznamy o vlastnictví položek ve hře, podporovat ekonomiku hry a přinést hráčům řadu výhod.

V mnoha běžných hrách si můžete koupit předměty k použití přímo ve vaší hře. Ale pokud by byl ten předmět NFT, mohli byste získat zpět své peníze tím, že ho prodáte, až hru dohrajete nebo vás přestane bavit. Dokonce byste mohli dosáhnout zisku, pokud by se tato položka stala žádanou.

Herní vývojáři, jakožto emitenti NFT, by mohli získat licenční poplatky pokaždé, když by byl na otevřeném trhu předmět znovu přeprodán. To vytváří vzájemně výhodnější obchodní model, kde jak hráči, tak vývojáři vydělávají na sekundárním NFT trhu.

To znamená, že pokud hra přestane být podporována vývojářemi, nasbírané předměty zůstanou vaše.

V konečném důsledku, všechny těžce získané herní předměty můžou přežít hru samotnou. I když hra už není udržována, vaše předměty budou vždy pod vaší kontrolou. To znamená, že se předměty ve hře stávají digitálním sběratelským předmětem a mají hodnotu mimo hru.

Metaverse hra Decentraland umožnuje koupi virtuálního pozemku ve formě NFT, který ovládáte, jakkoliv uznáte za vhodné.

<InfoBanner shouldSpaceBetween emoji=":eyes:">
  <div>Podívejte se na Ethereum hry využívající NFT…</div>
  <ButtonLink to="/dapps/?category=gaming">
    Prozkoumat NFT hry
  </ButtonLink>
</InfoBanner>

<Divider />

### Lépe zapamatovatelné Ethereum adresy {#nft-domains}

Služba Ethereum Name Service používá NFT k poskytování vaší Ethereum adresy se snaději zapamatovatelným jménem, jako je `mywallet.eth`. To znamená, že byste mohli požádat někoho, aby vám poslal ETH přes `mywallet.eth` namísto klasické adresy`0x123456789.....`.

To funguje podobným způsobem s doménovým názvem webové stránky, díky čemuž je IP adresa zapamatovatelnější. A stejně jako webové domény mají názvy ENS určitou hodnotu, obvykle založenou na délce a relevanci. S ENS nepotřebujete doménový rejstřík, který by vykonával převod vlastnictví. Místo toho můžete obchodovat své ENS názvy na NFT trhu.

Váš ENS název může:

- Přijímat kryptoměny a další NFT.
- Odkazovat na decentralizovanou webovou stránku, jako je [ethereum.eth](https://ethereum.eth.link). [Více o decentralizaci vašich webových stránek](https://docs.ipfs.io/how-to/websites-on-ipfs/link-a-domain/#domain-name-service-dns)
- Uchovávat jakékoliv informace, včetně emailových adres či přezdívky na Twitteru.

<Divider />

### Fyzické předměty {#nft-physical-items}

Tokenizace fyzických předmětů ještě není tak vyvinutá jako tokenizace jejich digitálních protějšků. Existuje však spousta projektů zabývajících se tokenizací nemovitostí, jedinečnými módními kousky apod.

Vzhledem k tomu, že NFT je v zásadě forma osvědčení, tak je možné, že jednoho dne si budete moci koupit auto nebo domov pomocí ETH a přijmout osvědčení o vlastnictví ve formě NFT (ve stejné transakci). Technologie jdou pořád dopředu, takže není těžké představit si svět, kde se vaše Ethereum peněženka stane klíčem k vašemu autu nebo domu. Vaše dveře by se otevíraly kryptografickým důkazem vlastnictví.

S hodnotnými aktivy, jako jsou automobily a nemovitosti na Ethereu, můžete použít NFT jako zajištění v decentralizovaných půjčkách. To je zvláště užitečné, pokud nemáte moc peněžních prostředků nebo kryptoměn, ale vlastníte fyzické věci, které mají nějakou hodnotu. [Více o DeFi](/defi/)

<Divider />

### NFT a DeFi {#nfts-and-defi}

Svět NFT a [decentralizovaných financí (DeFi)](/defi/) se začíná propojovat mnoha zajímavými způsoby.

#### Úvěry zajištěné NFT {#nft-backed-loans}

Existují DeFi aplikace, které vám umožňují půjčovat si peníze pomocí zajištění. Například použijete 10 ETH jako zajištění, abyste si mohli půjčit 5000 DAI ([stablecoin](/stablecoins/)). To zaručuje, že věřitel dostane zaplaceno zpátky. Pokud dlužník nevrátí DAI, zajištění je zasláno věřiteli. Ne každý však má dost krypta na to, aby je mohl využít jako zajištění.

Firmy zkoumají využití NFT jakožto zajištění. Představte si, že jste si dříve koupili NFT CryptoPunk, které se podle dnešních cen pohybuje okolo 1000 dolarů. Pokud byste ho využili jako zajištění půjčky a nesplatili byste zpět půjčené DAI, tak by váš CryptoPunk byl poslán věřiteli jako zajištění. To by mohlo fungovat s čímkoliv, co tokenizujete do NFT.

A to není těžké na Ethereu, protože obě sféry (NFT a DeFi) sdílejí stejnou infrastrukturu.

#### Frakční vlastnictví {#fractional-ownership}

NFT tvůrci mohou také vytvářet „frakce“ pro své NFT. To dává investorům a fanouškům příležitost vlastnit část NFT, aniž by museli koupit celou věc. To přidává ještě více příležitostí jak pro těžaře NFT, tak pro sběratele.

- Frakcionalizované NFT může být obchodováno na [decentralizované burze (DEX)](/defi/#dex), jako je Uniswap, tudíž nejen na [NFT tržištích](/dapps?category=collectibles). To znamená více kupců a prodejců.
- Celková cena NFT může být definována cenou jeho frakcí.
- Máte snažší cestu k vlastnění a profitování z předmětů, na kterých vám záleží. Díky frakcím je vlastnictví NFT méně náročné pro vaši peněženku.

Toto je stále experimentální, ale můžete se dozvědět více o frakčním vlastnictví NFT na následujících burzách:

- [NIFTEX](https://landing.niftex.com/)
- [NFTX](https://gallery.nftx.org/)

Teoreticky to může odemknout možnost, jako je například vlastnění jedné části Picassova obrazu. Stali byste se spoluvlastníkem Picassova NFT, což znamená, že byste se mohli podílet na rozhodování v záležitostech, jako je rozdělení zisků. Je velmi pravděpodobné, že někdy v brzké době vlastnictvím frakce NFT budete moci vstoupit do decentralizované autonomní organizace (DAO).

Jedná se o organizace poháněné Ethereem, které umožňují lidem, co se neznají, jakožto globálním spoluvlastníkům aktiv, bezpečně koordinovat, aniž by nutně museli důvěřovat ostatním lidem. To protože ani jedna koruna nemůže být utracena bez souhlasu skupiny.

Jak jsme již zmínili, jedná se o nově vznikající odvětví. NFT, DAO a frakcializované tokeny se všechny vyvíjejí různým tempem. Veškerá jejich infrastruktura ale existuje a je schopná spolu snadno spolupracovat, protože všichni hovoří stejným jazykem: Ethereum. V této oblasti leží velký potenciál.

[Více o DAO](/dao/)

### Certifikáty pravosti {#certificates}

Společnosti nabízející falešné certifikáty pro vysokoškolské diplomy jsou údajně miliardovým průmyslem, s nímž NFT může bojovat. NFT mohou být bezpečný a rychlý způsob, jak ověřit pravost vysokoškolských diplomů.

[V Jižní Koreji již jedna univerzita vydává certifikáty diplomů jako NFT](https://forkast.news/headlines/south-korea-nfts-graduates-hoseo/) s nadějí, že NFT zlepší přístup k administrativním službám a zabrání padělání nebo úpravě diplomů. [Trinity Business School (TBS) v Irsku také plánuje nabízet NFT od roku 2023](https://trinitynews.ie/2022/04/business-school-to-offer-degree-nfts/).

<Divider />

### Tokengating {#tokengating}

Tokengating je způsob omezení přístupu k něčemu a používání NFT jako způsobu odemknutí přístupu. Tyto blokované věci se mohou velmi lišit na základě platformy, ale populární příklady jsou privátní obsah, soukromé chatovací servery a ve světě ecommerce to jsou exkluzivní produkty.

Platforma, která provádí tokenging, vás obvykle požádá o propojení vaší peněženky, abyste prokázali, že vlastníte požadované NFT. Pokud máte potřebné NFT, získáte přístup. Pokud ne, obsah zůstane uzamčen. NFT jsou skvělý způsob, jak tohle udělat, kvůli jejich jedinečnosti, protože nemůžete zfalšovat vlastnictví, a tím získat přistup.

Protože NFT jsou na Ethereu, mohou být použity k odemčení libovolné platformy, která tokengating implementuje. Jediné NFT, které vlastníte, by mohlo odemknout uzavřený obsah, privátní chatovací servery a exkluzivní produkty napříč zcela různými webovými stránkami a aplikacemi.

Zatímco těžba a distribuce NFT se týkají tvorby komunitní nebo komunitní digitalizace, tokengating se týká péče o komunitu. Tokengating využívá NFT jakožto nástroj pro členství a také jako skvělý způsob, jak spolehlivě poskytovat odměny za loajalitu.

#### Příklady

- [Collab.land](https://collab.land/) využívá tokengating pro chatovací servery na Discordu nebo skupiny na Telegramu.
- [Unlock protocol](https://unlock-protocol.com/) je protokol pro tokengating.
- [Shopify](https://help.shopify.com/en/manual/products/digital-service-product/nfts) má rostoucí seznam aplikací, které obchodníkům umožňují využívat tokengating pro přístup k produktům a slevám.

<Divider />

## Ethereum a NFT {#ethereum-and-nfts}

Ethereum umožňuje NFT fungovat z několika důvodů:

- Historie transakcí a metadata tokenu jsou veřejně ověřitelné. Je snadné prokázat vlastnickou historii.
- Jakmile je transakce potvrzena, je téměř nemožné manipulovat s daty za účelem „krádeže“ vlastnictví.
- Obchodování s NFT může proběhnout peer-to-peer, aniž byste potřebovali platformy, které mohou strhávat vysoké poplatky jakožto kompenzaci.
- Všechny Ethereum produkty sdílejí stejný „backend“. Jinak řečeno, všechny produkty z Etherea mohou snadno navzájem fungovat, což činí NFT přenosným napříč produkty. Můžete si zakoupit NFT na jednom produktu a jednoduše jej prodat na jiném produktu. Jako tvůrce můžete uvést NFT na více produktech současně. Každý produkt bude mít nejaktuálnější vlastnické informace.
- Ethereum nikdy nepociťuje výpadky, což znamená, že vaše tokeny budou vždy k dispozici k prodeji.

## Dopad NFT na životní prostředí {#environmental-impact-nfts}

Vytváření a převod NFT jsou pouze transakce na síti Ethereum. Těžba, nákup, výměna nebo interakce s NFT přímo nespotřebovává energii. Od aktualizace [The Merge](/roadmap/merge) je Ethereum nízkoenergetickým blockchainem, což znamená, že dopad NFT na životní prostředí je zanedbatelný.

[Více o energetické spotřebě Etherea](/energy-consumption/).

### NFT za to nemůže {#nft-qualities}

Celý ekosystém NFT funguje, protože síť Ethereum je decentralizovaná a bezpečná.

Decentralizovaná znamená, že vy a všichni ostatní můžete ověřit, že něco vlastníte. Vše bez důvěry nebo poskytování úschovy třetí straně, která může podle svého uvážení zavést vlastní pravidla. To také znamená, že vaše NFT je přenosné na mnoho různých produktů a trhů.

Bezpečná znamená, že nikdo nemůže jen tak zkopírovat a vložit vaše NFT nebo ho ukrást.

Tyto vlastnosti Etherea umožňují digitálně vlastnit unikátní předměty a získat spravedlivou cenu za váš obsah. Ethereum chrání aktiva pomocí decentralizovaného mechanismu, který zahrnuje [„proof-of-stake“](/developers/docs/consensus-mechanisms/pos). Jedná se o nízkouhlíkovou metodu pro určení, kdo může do řetězce přidat blok transakcí, a je považována za bezpečnější než energeticky náročná alternativa, [„proof-of-work“](/developers/docs/consensus-mechanisms/pow). NFT byla spojena s vysokými náklady na energii, protože Ethereum bylo zajištěno pomocí proof-of-work mechanismu. To už neplatí.

#### Těžení NFT {#minting-nfts}

Když těžíte NFT, musí se stát několik věcí:

- NFT musí být potvrzeno jako aktivum na blockchainu.
- Zůstatek na účtu vlastníka musí být aktualizován, aby zahrnoval toto aktivum. To umožňuje pak s ním obchodovat nebo ho ověřitelně „vlastnit“.
- Transakce, které potvrzují výše uvedené body, musí být přidány do bloku a být navždy zapsané v řetězci.
- Blok musí být potvrzen každým v síti jako „správný“. Tento konsensus odstraňuje potřebu zprostředkovatelů, protože síť souhlasí s tím, že vaše NFT existuje a patří vám. A vše je zapsáno v blockchainu, aby to bylo možné zkontrolovat. To je jeden ze způsobů, jak Ethereum pomáhá tvůrcům NFT maximalizovat jejich výdělky.

Všechny tyto úkony jsou prováděny producenty bloků a validátory. Navrhovatelé bloků přidávají vaši NFT transakci do bloku a vysílají ji do zbytku sítě. Validátoři zkontrolují, zda je transakce platná, a poté ji přidají do svých databází. Existuje mnoho krypto-ekonomických pobídek, které zajišťují, že validátoři jednají čestně. Jinak by někdo mohl tvrdit, že vlastní NFT, kterou jste právě vytěžili, a mohl by podvodně přesunout vlastnictví.

#### Zabezpečení NFT {#nft-security}

Ethereum je zabezpečeno mechanismem proof-of-stake. Systém je navržen tak, aby ekonomicky bránil zlovolným akcím, takže Ethereum je chráněno proti neoprávněným zásahům. To je to, co umožňuje NFT fungovat. Jakmile bude blok obsahující vaši NFT transakci dokončen, stálo by útočníka miliony Etheru to změnit. Každý, kdo používá Ethereum software, by byl okamžitě schopen odhalit nepoctivé a nedovolené zásahy týkající se NFT a záškodník by byl ekonomicky penalizován a vykázán.

Bezpečnostní otázky týkající se NFT se nejčastěji týkají podvodů s phishingem, zranitelnosti chytrých kontraktů nebo uživatelské chyby (jako je neúmyslné odhalení soukromého klíče). Dobrá ochrana peněženky je tedy pro majitele NFT klíčovou.

<ButtonLink to="/security/">
  Více o bezpečnosti
</ButtonLink>

## Budujte s NFT {#build-with-nfts}

Většina NFT je vytvořena pomocí konzistentní normy známé jako [ERC-721](/developers/docs/standards/tokens/erc-721/). Existují však i jiné normy, o kterých byste se mohli informovat. Norma [ERC-1155](/developers/docs/standards/tokens/erc-1155/) umožňuje polozaměnitelné tokeny, které jsou obzvláště užitečné v oblasti her. A v poslední době bylo navržena norma [EIP-2309](https://eips.ethereum.org/EIPS/eip-2309), aby byla těžba NFT mnohem efektivnější. Tato norma vám umožňuje těžit tolik, kolik chcete, v jedné transakci!

## Další čtení {#further-reading}

- [Data kryptoumění](https://cryptoart.io/data) – Richard Chen, automaticky aktualizováno
- [OpenSea: NFT Bible](https://opensea.io/blog/guides/non-fungible-tokens/) – _Devin Fizner, 10. ledna 2020_
- [Průvodce NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, leden 2020_
- [Vše, co potřebujete vědět o metaverse](https://foundation.app/blog/enter-the-metaverse) – _Foundation team, foundation.app_
- [Ne, kryptoumělci neubližují planetě](https://medium.com/superrare/no-cryptoartists-arent-harming-the-planet-43182f72fc61)
- [Spotřeba energie Etherea](/energy-consumption/)

<QuizWidget quizKey="nfts" />
